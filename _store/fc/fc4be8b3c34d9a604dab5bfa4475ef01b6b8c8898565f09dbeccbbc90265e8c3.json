{
  "author": "",
  "content": "Comments\nShares\nसंयुक्त राष्ट्रसंघ महासभाका केही रोचक दृश्यहरू : म्याक्रोन जाममा फसे, ट्रम्पलाई प्रविधिको धोका\n0\nComments\nShares\nअनलाइनखबर\n२०८२ असोज  ८ गते ९:२६\nNews Summary\nGenerated by OK AI. Editorially reviewed.\nअमेरिकी राष्ट्रपति डोनाल्ड ट्रम्पले ८ असोजमा संयुक्त राष्ट्र महासभामा भाषण दिँदा टेलिप्रोम्प्टर र एस्केलेटरमा प्राविधिक समस्या आयो।\nट्रम्पले ५६ मिनेटसम्म बोलेर युएन महासभाको १५ मिनेट समय सीमा तोडे र विश्वका सात युद्ध रोक्ने जिम्मेवारी आफूले पूरा गरेको दाबी गरे।\nफ्रान्सका राष्ट्रपति इम्यानुएल म्याक्रोनको गाडी ट्रम्पको सुरक्षा व्यवस्था कारण न्युयोर्कमा रोकियो र उनले ट्रम्पलाई फोन गरेर बाटो खाली गर्न भने।\n८ असोज, काठमाडौं । अमेरिकाका राष्ट्रपति डोनाल्ड ट्रम्पले मंगलबार संयुक्त राष्ट्र महासभालाई सम्बोधन गरे। उनी भाषण दिन युएन हलतर्फ गइरहँदा एस्केलेटर अचानक बन्द भयो।\nजब उनले भाषण सुरु गरे, टेलिप्रोम्प्टरले पनि काम गरेन । ट्रम्पले एकपछि अर्को समस्या व्यहोरिरहँदा रूसी कुटनीतिज्ञहरूले भने त्यही दृश्यलाई मोबाइलमा कैद गरिरहेका थिए ।\nभाषणको सुरुवातमै टेलिप्रोम्प्टरले काम गर्न छाड्यो। यसबारे ट्रम्पले भने, ‘टेलिप्रोम्प्टर बिग्रियो भने के भयो? यसले त मनबाट बोल्ने मौका दिन्छ। तर जसले यसलाई चलाउँदै थियो, ऊचाहिँ अहिले समस्यामा छ ।’\nमंगलबार युएन हलमा ट्रम्पको भाषणलाई रूसी कूटनीतिज्ञहरूले मोबाइलमार्फत भिडियो खिचिरहेका थिए।\nभित्र भाषण चलिरहँदा बाहिर विरोध\nजब ट्रम्प युएनमा भाषण गरिरहेका थिए, सोही समय युएन भवनबाहिर उनका नीतिहरूको विरोधमा प्रदर्शनहरू भइरहेका थिए।\nसंयुक्त राष्ट्र महासभामा देखिएको अर्को रोचक प्रसंग हो ट्रम्पले समय मिचेको । नेताहरूलाई १५ मिनेट समय दिइन्छ, तर ट्रम्पले ५६ मिनेटसम्म बोलेर यो परम्परा तोडे। यो अमेरिकी राष्ट्रपतिबाट दिइएको अहिलेसम्मकै सबैभन्दा लामो भाषण थियो।\nउनले भने, ‘विश्वभर भइरहेका ७ युद्धहरू रोक्ने जिम्मेवारी युएनको थियो, तर मैले ती सबै युद्धहरू रोकाएँ ।’\nट्रम्पले अवैध आप्रवासन, अमेरिका आर्थिक अवस्था, रूस–यूक्रेन युद्ध, इजरायल–हामास युद्ध, कार्बन फुटप्रिन्टजस्ता विषयहरूमा आफ्नो धारणा राखे।\nउनी आफ्नो दोस्रो कार्यकालमा पहिलोपटक संयुक्त राष्ट्र संघको महासभामा सम्बोधन गरिरहेका थिए। ट्रम्पले अघिल्लोपटक अमेरिकी राष्ट्रपति हुँदा सन् २०२० मा युएनलाई सम्बोधन गरेका थिए।\nभाषणपछि ट्रम्पले ‘ट्रुथ सोशल’ मा लेखे, ‘पोडियमतर्फ जाने एस्केलेटर अचानक रोकिएको थियो र भाषणको क्रममा टेलिप्रोम्प्टरले काम गरेन। यी प्राविधिक समस्याहरूले मेरो भाषण झनै रोचक बनायो। युएनको उपकरणहरू केही पुराना भइसकेका छन्।’\nट्रम्पले आफ्नो भाषण निकै सफल रहेको र जनताले यसलाई निकै मन पराएको पनि जिकिर गरे ।\nमंगलबार युएनमा ट्रम्पको भाषणका क्रममा उनकी पत्नी मेलानिया पनि उपस्थित थिइन्। सँगै, ट्रम्पकी छोरी टिफनी पनि आफ्ना पिताको भाषण सुन्न युएन आइपुगेकी थिइन्।\nइटालीकी प्रधानमन्त्री जर्जिया मेलोनीले युएनमा ट्रम्पको भाषण सुनिरहेकी देखिइन् ।\nसिरियाली राष्ट्रपति पनि ट्रम्पको भाषणको बेला युएन सभामा उपस्थित थिए। यो किन पनि रोचक दृश्य हो भने ५८ वर्षमा पहिलो पटक कुनै सिरियाली नेताले संयुकत् राष्ट्रसंघको महासभामा सहभागिता जनाएका हुन्।\nट्रम्पको कारण समस्यामा म्याक्रोन\nअमेरिकी सुरक्षाकर्मीहरू ट्रम्पको सुरक्षा व्यवस्था अन्तर्गत प्रदर्शनकारीहरूमा निगरानी गरिरहेका थिए।\nफ्रान्सका राष्ट्रपति इम्यानुएल म्याक्रोनको गाडी सोमबार राति न्युयोर्कमा ट्रम्पको आगमनका कारण बाटोमै रोकियो । म्याक्रोन संयुक्त राष्ट्रसंघ महासभामा भाषण सकेर विश्राम गर्न फ्रान्सेली दूतावास जाँदै थिए ।\nजब म्याक्रोनको गाडी रोकियो, उनले गाडीबाट ओर्लिएर प्रहरी अधिकारीलाई यसबारे प्रश्न गरे । घटनाको भिडियो सामाजिक सञ्जालमा भाइरल भएको छ । त्यसपछि उनले ट्रम्पलाई फोन गरेर बाटो खाली गर्न भने ।\nप्रहरी अधिकारीले म्याक्रोनलाई भने, ‘मिस्टर प्रेसिडेन्ट, माफ गर्नुहोस्, अहिले सबै ब्लक छ ।’ प्रहरीले ट्रम्पको सवारी भइरहेकोले यस्तो भएको स्पष्ट पारेको थियो ।\nत्यसपछि म्याक्रोनले तुरुन्तै ट्रम्पलाई फोन गरेर हाँस्दै भने, ‘तपाईंलाई कस्तो छ? तपाईंलाई थाहा छ, म सडकमा अड्किएको छु, किनभने तपाईंका लागि सब बन्द छ । छिट्टै बाटो खाली गर्नुहोस् ।’\nयो कुराकानी भइरहँदा ट्रम्पको सवारी अघि बढिसकेको थियो र सडक पैदल यात्रुहरूका लागि मात्र खुला भएको थियो । यद्यपि म्याक्रोन गाडीमा फर्किएनन्, उनले फोनमै ट्रम्पसँग कुरा गर्दै पैदलै अघि बढे ।\nयसक्रममा म्याक्रोन करिब आधा घण्टा न्युयोर्कका सडकमा हिंडिरहे र ट्रम्पसँग फोनमा कुरा गरिरहे । यसबीच उनले बाटोमा भेटिएका मानिसहरूसँग फोटो खिचाए । एक व्यक्तिले त म्याक्रोनको निधारमा चुम्बन समेत गरे ।\nशहरवासीका लागि यो अचम्मको दृश्य थियो, किनभने सामान्यतया कुनै पनि देशका राष्ट्रपति ठूलो सुरक्षा व्यवस्थासहित देखिने गर्छन् ।\nयसअघि महासभाको बैठकमा फ्रान्सले प्यालेस्टाइनलाई मान्यता दिने र शान्तिको बाटो बनाउनुपर्ने बताएका थिए ।\nम्याक्रोनले यसलाई हमासको हारका रूपमा उल्लेख गरिरहँदा जोरदार ताली बजाइयो र प्यालेस्टाइनी प्रतिनिधिमण्डलले उठेर स्वागत गर्‍यो ।\nमहासभा\nसंयुक्त राष्ट्रसंघ\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nएमबाप्पेको दुई गोलमा रियलको लगातार छैटौं जित\nशिक्षामन्त्री महावीर पुन भन्छन्– टिम बनाउन व्यस्त छु, केही दिन फोन नगर्नु होला\nकक्षा ६ मा अध्ययनरत छात्राद्वारा स्वरबद्ध माता जगदम्बाको भजन सार्वजनिक\nयुक्रेनको पक्षमा मोडिए ट्रम्प, रूसविरुद्ध आक्रामक अभिव्यक्ति\nआउने दिनका चिन्ताहरू\nशाहरुख, विक्रान्त, रानीलाई राष्ट्रिय चलचित्र पुरस्कार : मोहनलाललाई दादासाहेब फाल्के\nट्रेन्डिङ\nAdvertisment\nसिफारिस\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nदुई तलाबाट हामफालेका प्रहरी : आफू जोगिए, साथी गुमाए\nधेरै कमेन्ट गरिएका",
  "description": "८ असोज, काठमाडौं । अमेरिकाका राष्ट्रपति डोनाल्ड ट्रम्पले मंगलबार संयुक्त राष्ट्र महासभालाई सम्बोधन गरे। उनी भाषण दिन युएन हलतर्फ गइरहँदा एस्केलेटर अचानक बन्द भयो।\r\n\r\nजब उनले भाषण सुरु गरे, टेलिप्रोम्प्टरले पनि काम गरेन । ट्रम्पले एकपछि …",
  "domain": "onlinekhabar.com",
  "enhanced": true,
  "fetched_at": "2025-09-24T05:39:32.408952Z",
  "id": "fc4be8b3c34d9a604dab5bfa4475ef01b6b8c8898565f09dbeccbbc90265e8c3",
  "images": [
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/uploads/2025/09/UN-general-Assembly-2025-7.png",
    "https://www.onlinekhabar.com/wp-content/uploads/2025/09/UN-general-Assembly-2025-1.png",
    "https://www.onlinekhabar.com/wp-content/uploads/2025/09/Macron-Held-Up-By-Trumps-Motorcade.jpg",
    "https://www.onlinekhabar.com/wp-content/uploads/2025/09/national_film_india1-768x469.jpg",
    "https://www.onlinekhabar.com/wp-content/uploads/2025/09/UN-general-Assembly-2025-6.png",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.nepalhomes.com/_next/static/media/logo.b90ba8bc.svg",
    "https://www.onlinekhabar.com/wp-content/uploads/2025/09/ambe_bhajan-768x469.jpg",
    "https://www.onlinekhabar.com/wp-content/uploads/2025/09/UN-general-Assembly-2025-2.png",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/uploads/2025/09/UN-general-Assembly-2025-9.png",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.onlinekhabar.com/wp-content/uploads/2025/09/Maharajgunj-police-270x170.jpg",
    "https://www.onlinekhabar.com/wp-content/uploads/2025/09/UN-general-Assembly-2025-8.png",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/Mahabir_pun-at-Education-minbsiter-Cover-768x375.jpg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/uploads/2025/09/UN-general-Assembly-2025-5.png",
    "https://www.onlinekhabar.com/wp-content/uploads/2025/09/UN-general-Assembly-2025-4.png",
    "https://www.onlinekhabar.com/wp-content/uploads/2025/07/Donald-trump-usa-president-768x427.jpg",
    "https://www.onlinekhabar.com/wp-content/uploads/2025/09/levante-ud-v-real-madrid-cf-laliga-ea-sports-768x512.jpg",
    "https://www.onlinekhabar.com/wp-content/themes/onlinekhabar-2021/img/ok-icon.png",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.onlinekhabar.com/wp-content/uploads/2025/09/GenZ-Graphics-768x468.jpeg",
    "https://www.onlinekhabar.com/wp-content/uploads/2025/09/UN-general-Assembly-2025-3.png",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "संयुक्त राष्ट्रसंघ महासभाका केही रोचक दृश्यहरू : म्याक्रोन जाममा फसे, ट्रम्पलाई प्रविधिको धोका "
          ],
          [
            "og:url",
            "https://www.onlinekhabar.com/2025/09/1771177/some-interesting-scenes-from-the-un-general-assembly-macron-gets-stuck-in-a-jam-trump-is-betrayed-by-technology"
          ],
          [
            "og:description",
            "८ असोज, काठमाडौं । अमेरिकाका राष्ट्रपति डोनाल्ड ट्रम्पले मंगलबार संयुक्त राष्ट्र महासभालाई सम्बोधन गरे। उनी भाषण दिन युएन हलतर्फ गइरहँदा एस्केलेटर अचानक बन्द भयो।\r\n\r\nजब उनले भाषण सुरु गरे, टेलिप्रोम्प्टरले पनि काम गरेन । ट्रम्पले एकपछि …"
          ],
          [
            "og:image",
            "https://www.onlinekhabar.com/wp-content/uploads/2025/09/UN-general-Assembly-2025-8.png"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "संयुक्त राष्ट्रसंघ महासभाका केही रोचक दृश्यहरू : म्याक्रोन जाममा फसे, ट्रम्पलाई प्रविधिको धोका "
            ],
            [
              "og:url",
              "https://www.onlinekhabar.com/2025/09/1771177/some-interesting-scenes-from-the-un-general-assembly-macron-gets-stuck-in-a-jam-trump-is-betrayed-by-technology"
            ],
            [
              "og:description",
              "८ असोज, काठमाडौं । अमेरिकाका राष्ट्रपति डोनाल्ड ट्रम्पले मंगलबार संयुक्त राष्ट्र महासभालाई सम्बोधन गरे। उनी भाषण दिन युएन हलतर्फ गइरहँदा एस्केलेटर अचानक बन्द भयो।\r\n\r\nजब उनले भाषण सुरु गरे, टेलिप्रोम्प्टरले पनि काम गरेन । ट्रम्पले एकपछि …"
            ],
            [
              "og:image",
              "https://www.onlinekhabar.com/wp-content/uploads/2025/09/UN-general-Assembly-2025-8.png"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T03:41:40Z",
  "source": "अनलाइनखबर",
  "store_path": "_store/fc/fc4be8b3c34d9a604dab5bfa4475ef01b6b8c8898565f09dbeccbbc90265e8c3.json",
  "title": "संयुक्त राष्ट्रसंघ महासभाका केही रोचक दृश्यहरू : म्याक्रोन जाममा फसे, ट्रम्पलाई प्रविधिको धोका",
  "url": "https://www.onlinekhabar.com/2025/09/1771177/some-interesting-scenes-from-the-un-general-assembly-macron-gets-stuck-in-a-jam-trump-is-betrayed-by-technology",
  "version": 1
}
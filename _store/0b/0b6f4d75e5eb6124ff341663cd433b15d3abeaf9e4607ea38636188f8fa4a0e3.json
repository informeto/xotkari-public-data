{
  "author": "सेतोपाटी संवाददाता :: Setopati",
  "content": "जेन–जीले पवित्र भावनासाथ उठाएका मुद्दा स्वार्थी समूहबाट हाइज्याक गरिए– मुख्यमन्त्री कँडेल\nसेतोपाटी संवाददाता\nदाङ, असोज ७\nकर्णाली प्रदेशका मुख्यमन्त्री यामलाल कँडेलले भदौ २३ र २४ गते भएको आन्दोलनमा जेन–जी पुस्ताका पवित्र मागहरूलाई स्वार्थी समूहले 'हाइज्याक' गरेको बताएका छन्।\nनेकपा एमाले जनसंगठन समन्वय संयन्त्र कर्णाली प्रदेशले मंगलबार सुर्खेतमा गरेको भेलालाई सम्बोधन गर्दै मुख्यमन्त्री कँडेलले पवित्र उद्देश्य बोकेका जेन–जी समूहको ब्यानरमा निश्चित उद्देश्य बोकेका व्यक्ति र समूहले प्रविधिको दुरूपयोग गरी आतंक मच्चाएको आरोप लगाए।\n'भ्रष्टाचार नियन्त्रण, स्थिर सरकार र सुशासन जस्तो पवित्र उद्देश्य र माग राखेका जेन–जी पुस्ताको आन्दोलनलाई हामी सबैले सकारात्मक मान्नुपर्छ,' उनले भने, 'तर उनीहरूलाई प्रयोग गरेर देशको सार्वभौमिकतामाथि प्रहार गर्ने गलत कामहरू भए, जेन–जीले पवित्र भावनाका साथ उठाएका मुद्दाहरू हाइज्याक र डाइभर्ट गर्ने कामहरू भएका छन्।'\nत्यस्तै उनले निर्वाचित संस्था फालेर जेन–जीको नाम भिर्नेहरू मन्त्री माग्न दूतावास धाउन थालेको भन्दै यो एउटा सार्वभौम राष्ट्रका लागि लज्जास्पद विषय भएको बताए।\n'यो आन्दोलनले न अधिकार स्थापित गर्‍यो न लोकतन्त्र र मुलुकको सार्वभौमसत्तालाई बलियो बनाउने काम गर्‍यो,' उनले भने, 'हरेक आन्दोलन र क्रान्तिहरूले ल्याएका परिवर्तन गौरव गर्न लायक भए पनि जेन–जी पुस्ताको आन्दोलनपछि भएको हिंसात्मक गतिविधि कुनै कोणबाट पनि देशको हितमा छैनन्।'\nनागरिक सरकार गठन, सेनापतिसँग वार्ता, प्रतिनिधिसभा विघटन, मन्त्रीका लागि विदेशी संस्था र दूतावासहरूमा खुलेआम धाउन थालेका घटनाक्रमले जेन–जीले गरेको पवित्र आन्दोलनको मानमर्दन गरेको मुख्यमन्त्री कँडेलले आरोप लगाए।\n'जेन–जी आन्दोलनलाई आफूअनुकूल हाइज्याक गरिएका घटनाहरू सार्वजनिक हुँदै छन्,' मुख्यमन्त्री कँडेलले भने, 'जेन–जी आन्दोलनका नाममा भएका आगजनी र तोडफोडले मुलुकलाई दीर्घकालसम्म नोक्सान पुर्‍याउने निश्चित छ।'\nनेकपा एमाले स्थायी कमिटी सदस्य समेत रहेका कँडेलले जेन–जी आन्दोलनलाई चुनौतीका रूपमा लिँदै पार्टी विस्तारमा लाग्न कार्यकर्तालाई आग्रह पनि गरे।\n'यो नेतृत्व स्थापित हुने अवसर पनि हो। जनतामाझ जानुस्। आफ्नो कुरा राख्नुस्। जनताबाट सुझाव पनि लिनुहोस्,' उनले भने, 'त्यसको मूल्यांकन पार्टी पद्धतिबाटै हुन्छ। नेतृत्वका कमीकमजोरी पार्टी कमिटीमै राख्नु उचित हो।'\nभेलामा एमाले प्रदेश अध्यक्ष गुलाबजंग शाहले संकटको बेला नेतृत्वमाथि प्रहार गरेर पार्टीको हित नहुने बताएका थिए।\n'नेतृत्वका कमजोरी हुन सक्छन् तर मुलुकको सार्वभौमसत्ता रहने कि नरहने, संघीय लोकतान्त्रिक गणतन्त्र रहने कि नरहने परिस्थिति सिर्जना भएको अवस्थामा नेतृत्वको रक्षा गर्दै अघि बढ्नुपर्छ,' शाहले भने, 'विचलित नभई कार्यकर्ता माझ जानुपर्छ, के–के कुरामा सच्चिने, कसरी सच्चिने त्यो विधि हामी आफै तय गर्न सक्छौं। अहिले निराश हुने बेला होइन।'\nजनसंगठन समन्वय संयन्त्रका संयोजक एवं पार्टी प्रदेश कमिटी उपाध्यक्ष टेकराज पछाईले पछिल्लो परिस्थितिमा कर्णालीमा पार्टी थप एकताबद्ध भएर अघि बढाउन सबैलाई आग्रह गरे।\nभेलामा विभिन्न जनसंगठनका पदाधिकारीले बदलिँदो परिस्थितिमा पार्टी नेतृत्वले लिनुपर्ने रणनीतिबारे सुझावहरू दिएका थिए।\n#Chief Minister Yamlal Kandel\n#UML Karnali meeting\n#Nepal protests\n#मुख्यमन्त्री यामलाल कँडेल\n#एमाले कर्णाली भेला\n#नेपाल आन्दोलन\n#जेनजी आन्दोलन\n#Gen-Z Protest\nप्रकाशित मिति: मंगलबार, असोज ७, २०८२\n२०:१५\nसिफारिस\nअर्थमन्त्रीलाई इमेल लेखेपछि तत्काल समाधान भएका ३ काम\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nअपहरणपछि हत्या गरिएका अभिषेककी आमाको 'इमो' मा आएको थियो फिरौतीको मेसेज\nअपहरणपछि मागिएको थियो ५ करोड फिरौती, बालक मृत भेटिएपछि आफन्तहरूसँग सोधपुछ\nतीन दिनसम्म जलेको विराटनगर महानगर भवन अब 'बस्नै नमिल्ने'\nनख्खु र झुम्का कारागारबाट भागेका कैदी परे पक्राउ\nप्रतिक्रिया दिनुहोस्\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nबालबालिकाहरूले कसरी सिक्दछन्?\nभरत पोख्रेल (यात्री)\nनेपाली मह: स्वाद र सम्भावनाको मिठास!\nसुरेन्द्र राज जोशी\nसाहित्यपाटी\nनिष्ठुरी बुवा!\nनिर्मल घिमिरे\nदसैँ आयो रे!\nसाजन विश्वकर्मा\nमेरो दिवा सपना!\nडम्बर कार्की\nहरियो मकैवाली!\nगेहनाथ गौतम\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "जेन–जी समूहको ब्यानरमा निश्चित उद्देश्य बोकेका व्यक्ति र समूहले प्रविधिको दुरूपयोग गरी आतंक मच्चाएको आरोप लगाए।",
  "domain": "setopati.com",
  "enhanced": true,
  "fetched_at": "2025-09-23T19:50:40.961375Z",
  "id": "0b6f4d75e5eb6124ff341663cd433b15d3abeaf9e4607ea38636188f8fa4a0e3",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "जेन–जीले पवित्र भावनासाथ उठाएका मुद्दा स्वार्थी समूहबाट हाइज्याक गरिए– मुख्यमन्त्री कँडेल"
          ],
          [
            "og:url",
            "https://www.setopati.com/politics/370130/"
          ],
          [
            "og:description",
            "जेन–जी समूहको ब्यानरमा निश्चित उद्देश्य बोकेका व्यक्ति र समूहले प्रविधिको दुरूपयोग गरी आतंक मच्चाएको आरोप लगाए।"
          ],
          [
            "og:image",
            "https://www.setopati.com/uploads/posts/misc-1758641052.jpeg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "जेन–जीले पवित्र भावनासाथ उठाएका मुद्दा स्वार्थी समूहबाट हाइज्याक गरिए– मुख्यमन्त्री कँडेल"
            ],
            [
              "og:url",
              "https://www.setopati.com/politics/370130/"
            ],
            [
              "og:description",
              "जेन–जी समूहको ब्यानरमा निश्चित उद्देश्य बोकेका व्यक्ति र समूहले प्रविधिको दुरूपयोग गरी आतंक मच्चाएको आरोप लगाए।"
            ],
            [
              "og:image",
              "https://www.setopati.com/uploads/posts/misc-1758641052.jpeg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-23T14:30:00Z",
  "source": "सेतोपाटी",
  "store_path": "_store/0b/0b6f4d75e5eb6124ff341663cd433b15d3abeaf9e4607ea38636188f8fa4a0e3.json",
  "title": "जेन–जीले पवित्र भावनासाथ उठाएका मुद्दा स्वार्थी समूहबाट हाइज्याक गरिए– मुख्यमन्त्री कँडेल",
  "url": "https://www.setopati.com/politics/370130",
  "version": 1
}
{
  "author": "सेतोपाटी :: Setopati",
  "content": "बच्चालाई अटिजम हुन सक्ने भन्दै ट्रम्पले गर्भवतीलाई गरे सिटामोल प्रयोग नगर्न आग्रह\nअमेरिकाको एफडिएले सिटामोलको लेबलमा अटिजमको जोखिम बारेमा चेतावनी थप्ने\nसेतोपाटी\nअसोज ७\nफाइल।\nबच्चालाई अटिजम हुन सक्ने भन्दै अमेरिकी राष्ट्रपति डोनाल्ड ट्रम्पले गर्भवती महिलालाई सिटामोल प्रयोग नगर्न आग्रह गरेका छन्।\nदक्षिणपन्थी अभियन्ता चार्ली कर्कको स्मृति सभामा शनिबार बोल्दै उनले सिटामोलकै कारण अटिजम हुने दाबी गरे।\n'मलाई लाग्छ हामीले अटिजमको जबाफ पायौं, यो नित्तान्त आवश्यक नभएसम्म नखानुहोस्। यसलाई नखानका लागि भरसक प्रयास गर्नुहोस्,' उनले गर्भवती महिलालाई आग्रह गरे।\nउनको सो दाबीपछि सोमबार अमेरिकी खाद्य तथा औषधि प्रशासन (एफडिए) ले सिटामोलको लेबलमा अटिजमको बढ्दो जोखिमको बारेमा चेतावनी थप्ने भनेर अमेरिकी मिडियाले जनाएका छन्।\nसिटामोलमा हुने एसिटोमिनोफिन तत्व भएको सबैभन्दा चल्तीको अमेरिकी औषधि ब्रान्ड टाइलानोल हो। त्यसैले अमेरिकामा सिटामोललाई टाइलानोल भनेर चिनिन्छ।\nअमेरिका, बेलायत लगायत प्राय: सबै पश्चिमा देशमा गर्भवती महिलालाई ज्वरो आएमा वा दुखाइ भएमा सिटामोल खान चिकित्सकले सल्लाह दिन्छन्।\nनेपालमा पनि सामान्य मान्छेलाई जस्तै गर्भवती महिलालाई समेत ज्वरो आएको बेला सिटामोल खान चिकित्सकले सिफारिस गर्छन्।\nतर ट्रम्पले भने कुनै वैज्ञानिक आधार बिनै गर्भवती महिलाले सिटामोल प्रयोग गरेमा बच्चालाई अटिजम हुन्छ भनेर दाबी गरेका छन्।\nगर्भवती महिलाले ज्वरो वा दुखाइ कम गर्न औषधि प्रयोग नगरे बच्चाको विकासमा असर पर्ने अनि मुटु, मस्तिष्क र मेरूदण्ड राम्ररी नबनेर बच्चालाई विभिन्न समस्या हुने खतरा बढ्छ भनेर बेलायती पत्रिका द गार्डियनले लेखेको छ।\nउपचार नगरिएको दुखाइ र ज्वरोका कारण समय नपुग्दै बच्चा जन्मने, कम तौलको जन्मने र गर्भपात हुन सक्ने खतरा पनि बढ्ने मानिन्छ।\nविकास भइरहेको भ्रुणमा सिटामोलले असर गर्छ कि गर्दैन भन्नेबारे धेरै अध्ययन भएका छैनन् भनेर द गार्डियनले जनाएको छ।\nस्विडेनमा लगभग २५ लाख बालबालिकामा गरिएको सन् २०२४ को एक अध्ययनले भ्रुण अवस्थामा सिटामोलको सम्पर्क र अटिजम लगायत अरू न्यूरोडेभलपमेन्टल समस्याको कुनै सम्बन्ध नभएको देखाएको थियो।\nत्यस्तै, पहिल्यै गरिएका ४६ वटा अध्ययनहरूको २०२५ मा भएको समीक्षाले गर्भावस्थामा सिटमोलसँग सम्पर्क र ती समस्याको बढ्दो जोखिमका बीच सम्बन्ध हुन सक्ने सुझाव दिएको थियो। तर माउन्ट सिनाईको आइकान स्कूल अफ मेडिसिन, हार्वर्ड विश्वविद्यालय लगायत संस्थाका अनुसन्धानकर्ताहरूले सो अध्ययनले औषधिको कारणले ती परिणामहरू आएको प्रमाणित नगर्ने बताएका छन्।\nउनीहरूले गर्भवती महिलाहरूलाई आवश्यकता अनुसार, सम्भव भएसम्म कम मात्रामा र छोटो अवधिको लागि सिटामोलको प्रयोग जारी राख्न सल्लाह दिएका छन्।\nत्यस्तै युरोप र जापानमा २०२५ मा गरिएका ठूला अध्ययनहरूले पनि गर्भावस्थामा सिटामोल प्रयोग र न्यूरोडेभलपमेन्टल समस्याहरूबीच देखिएको सानो सम्बन्ध वास्तवमा वातावरणीय अवस्था, आमाबाबुको स्वास्थ्य र आनुवंशिकी, आमाले लिइरहेका अन्य औषधिहरू, र रोगका कारणले हुन सक्ने संकेत गरेका छन्।\n(विभिन्न अन्तर्राष्ट्रिय सञ्चार माध्यमहरूको सहयोगमा तयार पारिएको)\n#Donald Trump paracetamol\n#paracetamol autism claim\n#Trump Tylenol pregnant women\n#FDA paracetamol warning\nप्रकाशित मिति: मंगलबार, असोज ७, २०८२\n१९:३०\nसिफारिस\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nअपहरणपछि हत्या गरिएका अभिषेककी आमाको 'इमो' मा आएको थियो फिरौतीको मेसेज\nअपहरणपछि मागिएको थियो ५ करोड फिरौती, बालक मृत भेटिएपछि आफन्तहरूसँग सोधपुछ\nतीन दिनसम्म जलेको विराटनगर महानगर भवन अब 'बस्नै नमिल्ने'\nनख्खु र झुम्का कारागारबाट भागेका कैदी परे पक्राउ\nनारायणगढ–मुग्लिन सडक खण्डको तुइन खोलामा पुनः सुख्खा पहिरो\nप्रतिक्रिया दिनुहोस्\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nबालबालिकाहरूले कसरी सिक्दछन्?\nभरत पोख्रेल (यात्री)\nनेपाली मह: स्वाद र सम्भावनाको मिठास!\nसुरेन्द्र राज जोशी\nसाहित्यपाटी\nनिष्ठुरी बुवा!\nनिर्मल घिमिरे\nदसैँ आयो रे!\nसाजन विश्वकर्मा\nमेरो दिवा सपना!\nडम्बर कार्की\nहरियो मकैवाली!\nगेहनाथ गौतम\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "बच्चालाई अटिजम हुन सक्ने भन्दै अमेरिकी राष्ट्रपति डोनाल्ड ट्रम्पले गर्भवती महिलालाई सिटामोल प्रयोग नगर्न आग्रह गरेका छन्।",
  "domain": "setopati.com",
  "enhanced": true,
  "fetched_at": "2025-09-23T14:17:41.896958Z",
  "id": "9203528ebc9f91862d78140e15bfcf55a92c6a2649ee494a6e1bdc7896ce98ae",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "बच्चालाई अटिजम हुन सक्ने भन्दै ट्रम्पले गर्भवतीलाई गरे सिटामोल प्रयोग नगर्न आग्रह"
          ],
          [
            "og:url",
            "https://www.setopati.com/social/370121/"
          ],
          [
            "og:description",
            "बच्चालाई अटिजम हुन सक्ने भन्दै अमेरिकी राष्ट्रपति डोनाल्ड ट्रम्पले गर्भवती महिलालाई सिटामोल प्रयोग नगर्न आग्रह गरेका छन्।"
          ],
          [
            "og:image",
            "https://www.setopati.com/uploads/posts/trump11-1755137148.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "बच्चालाई अटिजम हुन सक्ने भन्दै ट्रम्पले गर्भवतीलाई गरे सिटामोल प्रयोग नगर्न आग्रह"
            ],
            [
              "og:url",
              "https://www.setopati.com/social/370121/"
            ],
            [
              "og:description",
              "बच्चालाई अटिजम हुन सक्ने भन्दै अमेरिकी राष्ट्रपति डोनाल्ड ट्रम्पले गर्भवती महिलालाई सिटामोल प्रयोग नगर्न आग्रह गरेका छन्।"
            ],
            [
              "og:image",
              "https://www.setopati.com/uploads/posts/trump11-1755137148.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-23T13:45:00Z",
  "source": "सेतोपाटी",
  "store_path": "_store/92/9203528ebc9f91862d78140e15bfcf55a92c6a2649ee494a6e1bdc7896ce98ae.json",
  "title": "बच्चालाई अटिजम हुन सक्ने भन्दै ट्रम्पले गर्भवतीलाई गरे सिटामोल प्रयोग नगर्न आग्रह",
  "url": "https://www.setopati.com/social/370121",
  "version": 1
}
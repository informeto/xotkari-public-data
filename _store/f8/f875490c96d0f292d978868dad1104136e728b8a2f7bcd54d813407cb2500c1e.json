{
  "author": "",
  "content": "Comments\nShares\nवीरगञ्जका घरघरमै ढल मिसिएको पानी, एक महिनासम्म रोकिएन हैजा\nदूषित नालामुनि दबिएको खानेपानीको पाइपमा हैजाको घातक जीवाणु मिसिएको छ । जसले पर्सावासीको जीवनमा हैजाको कहर मच्चाइरहेको छ ।\n0\nComments\nShares\nपुष्पराज चौलागाईं\n२०८२ असोज  ९ गते २०:३०\n९ असार, काठमाडौं । खुला ढलमा कुहिएको फोहोर मिसिएको धमिलो पानी बगेको छ । प्लास्टिकका खोल र लेउ भरिएको दुर्गन्धित त्यही ढलमा डुबेको छ खानेपानीको पाइप । नालामा बगिरहेको दूषित पानी पाइपमा मिसिएर घरघरमा पुगिरहेको छ ।\nयो पर्सा जिल्लाको यथार्थ हो, जसले एक महिनाभन्दा लामो समय हैजा महामारीको संकट बेहोरिरहेको छ ।\nनालामुनि दबिएको खानेपानीको पाइपमा हैजाको घातक जीवाणु मिसिएको छ । जसले पर्सावासीको जीवनमा कहर मच्चाइरहेको छ ।\nपिउने पानीमा मिसिएको दूषित ढलका कारण जिल्लाभर हैजाको प्रकोप रोकिएको छैन । एक महिनादेखि जारी समस्याका कारण अहिलेसम्म १ हजार ५८७ जना बिरामी अस्पताल पुगिसकेका छन् ।\nअहिले ५ जना बिरामीको आईसीयू र दुईजनाको एचडीयूमा उपचार भइरहेको छ । त्यस्तै २८ जनाले जनरल वार्डमा उपचार गराइरहेको स्वास्थ्य कार्यालय पर्साले जनाएको छ ।\nपछिल्लो २४ घन्टामा २० जना हैजा संक्रमित थपिएका छन् ।\nपर्सामा ६ भदौमा पहिलो पटक झाडापखालाका बिरामी देखापरेका थिए । तर एक महिना बितिसक्दा हैजा संक्रमित घटेका छैनन् ।\nनारायणी अस्पतालमा उपचाररत बिरामी/फाइल तस्वीर\nएक महिनासम्म किन रोकिएन हैजा संक्रमण ?\nनारायणी अस्पतालका प्रमुख डा. चुमनलाल दासका अनुसार चार हप्तादेखि फैलिरहेको हैजालाई शून्यमा झार्न सकिएको छैन । ‘संक्रमण घट्नुपर्ने हो । तर घटेन । अहिले पनि हैजा संक्रमित अस्पतालमा भर्ना भइरहेका छन्,’ डा. दास भन्छन्, ‘यो गम्भीर चिन्ताको विषय हो ।’\nउनका अनुसार दैनिक १५ देखि २० जनाको संख्यामा बिरामी अस्पताल आइरहेका छन् । पछिल्लो तथ्यांकअनुसार नारायणी अस्पतालमा हैजा संक्रमित १२ जना भर्ना भएर उपचाररत छन् । तर कुनै पनि बिरामीको अवस्था गम्भीर भने छैन ।\nयो पनि पढ्नुहोस\nहैजा प्रकोप : तीनजना बिरामीको मिर्गौला फेल\nहैजाको प्रकोप एक महिनादेखि जारी रहँदा पनि पूर्ण रूपमा नियन्त्रणमा नआउनुले संकट निम्त्याइरहेको डा. दासले बताए ।\nनारायणी अस्पतालका प्रवक्ता डा. उदयनारायण सिंहका अनुसार, हैजाको प्रमुख स्रोत दूषित खानेपानी रहेको प्रष्ट देखिएको छ । ‘समस्याको जड नै खानेपानीको पाइपलाइनमा ढलको पानी मिसिनु हो,’ डा. सिंह भन्छन्, ‘निर्मूल पार्न सरकारसँगै आम नागरिकको पनि ध्यान जान सकेन ।’\nवीरगञ्ज महानगरपालिका-१२ र १३ मा हैजा संक्रिमत देखिइरहेको उनले बताए ।\n‘खानेपानीको पाइपमा नाला मिसिएको छ । त्यसलाई सफा गरिएको छैन । त्यसैले हैजाको संक्रमण बारम्बार दोहोरिएको छ,’ डा. सिंह भन्छन् ।\n‘यो समस्या पुरानै ठाउँमा दोहोरिएको छ । सरकारी धाराको पानी प्रयोग भएको छ । आम नागरिकमा जनचेतना पनि पुर्याउन सकिएको छैन,’ सिंह भन्छन् ।\nवर्षायाममा धेरै पानी पर्दा थुप्रिएको फोहोर कुहिन्छ र फोहोरबाट निस्कने रस पानीले बगाएर लैजान्छ । दिसाका जीवाणु इनार वा पानीको मुहानमा मिसिँदा हैजा संक्रमण हुन्छ ।\nडा. सिंहका अनुसार ढलको पानीमा रहेको हैजाको जीवाणु दुईदेखि तीन हप्तासम्म बाँच्न सक्छ । जीवाणु नालामा बस्ने र वर्षा भएपछि पानीको सतह माथि आउँदा खानेपानीको पाइपलाइनमा मिसिने गर्छ ।\nचिकित्सकका अनुसार एक–दुई जनामा हैजा हुनुले पनि महामारीको संकेत गर्छ । किनकि, हैजाको जीवाणु तीव्र गतिमा फैलिन्छ । अधिकांश लक्षणविहीन संक्रमितले हैजा फैलाउने गर्छन् ।\n‘खानेपानीको पाइपमा नाला मिसिएको छ । त्यसलाई सफा गरिएको छैन । त्यसैले हैजाको संक्रमण बारम्बार दोहोरिएको छ,’ डा. सिंह भन्छन् ।\nयसअघि सरकारले क्लोरिन हालेर पानी शुद्धीकरण गरेको थियो । तर क्लोरिनको प्रयोग बन्द भएपछि फेरि हैजा महामारी बढेको हो ।\nयुनिसेफले प्रभावित क्षेत्रका घरघरमा पुगेर क्लोरिनेसनको काम सुरु गरेको छ । तर यो दीर्घकालीन समाधान नभएको डा. सिंह बताउँछन् । ‘मुहान र ढलको पाइपलाइन मर्मत नभएसम्म हैजा मात्र होइन, अन्य पानीजन्य रोगहरू फैलिने जोखिम छ,’ डा. सिंहले चेतावनी दिए ।\nस्वास्थ्य मन्त्रालयका एक अधिकारीका अनुसार हैजा नियन्त्रणमा संघ र स्थानीय सरकारको समवन्य हुन आवश्यक हुन्थ्यो । तर हुन सकेको छैन ।\n‘ढल भएको ठाउँमा खानेपानीको पाइप राखेर दूषित पानी नागरिकलाई खुवाउनु स्थानीय सरकारको हेपाह प्रवृत्ति भयो,’ ती अधिकारी भन्छन्, ‘मन्त्रालय पनि हैजा नियन्त्रणमा गम्भीर भएको देखिएन ।’\nअस्पतालमा हैजाका बिरामीको चाप पनि बढ्दो छ । अधिंकाश बिरामीमा अत्यधिक मात्रामा पातलो सेतो चौलानी जस्तो दिसा हुने, शरीरका मांसपेसी बाउँडिने, बान्ता हुने, थकाइ महसुस हुने जस्ता समस्या लिएर आइरहेको डा. सिंहले बताए ।\nउनका अनुसार परीक्षण गरिएकामध्ये आधा बिरामीमा हैजा पोजिटिभ देखिएको छ ।\nयो पनि पढ्नुहोस\nभुईंमा राखेर उपचार, स्वास्थ्य आपतकाल घोषणा गर्न विज्ञको सुझाव\nहैजा अर्थात् कोलेरा भिब्रिओ कोलरी नामक जीवाणुको संक्रमणका कारण हुन्छ । विज्ञका अनुसार झाडापखाला जस्तो देखिने हैजा केही गम्भीर प्रकृतिको हुन्छ । हैजाको जिवाणु संक्रमण भएका अधिकांश मानिसमा साधारण लक्षणमात्र देखिन्छ र केही दिनभित्रै निको हुन्छ । जटिल समस्या देखियो भने तुरुन्तै उपचार दिन नसके मृत्यु हुन्छ ।\nकेही मानिसमा हैजाको लक्षण नदेखिए पनि संक्रमण भएको हुनसक्छ र उनीहरूको दिसामार्फत लगातार केही दिनसम्म हैजाको जीवाणु बाहिर निस्कन्छ । ती व्यक्तिले सरसफाइमा ध्यान नदिए अन्य व्यक्तिमा सजिलै सर्छ ।\nडा. सिंह समुदायमा जनचेतनाको कमी र दूषित पानीको प्रयोगलाई हैजा महामारीको प्रमुख कारण मान्छन् ।\n‘मानिसहरूले पानी उमालेर वा शुद्धीकरण गरेर प्रयोग गरिरहेका छैनन् । स्रोत पनि अत्याधिक दूषित छ,’ डा. सिंह भन्छन् ।\nविज्ञका अनुसार तत्काल पाइपलाइन मर्मत र पानी शुद्धीकरणको दीर्घकालीन उपाय नअपनाए हैजाको संक्रमण भयावह हुन जान्छ । त्यसैगरी अन्य पानीजन्य रोगहरूको जोखिम रहन्छ ।\nसरुवा रोग विशेषज्ञ डा. शेरबहादुर पुन वीरगञ्जमा हैजाको फैलावटलाई सरसफाइ व्यवस्थापनमा देखिएको कमजोरीसँग जोड्छन् ।\nडा. दासका अनुसार, समुदायस्तरमा सञ्चालित जागरूकता र सरसफाइ कार्यक्रमहरू प्रभावकारी भए पनि कतिपय कमजोरीले प्रकोप नियन्त्रणमा ढिलाइ भएको हुनसक्छ ।\n‘समुदायमा जागरुकता अभियानसँगै सरसफाइ र स्वच्छता कार्यक्रमहरू सञ्चालन गरिरहेका छौँ । तर नियन्त्रणमा नहुनुले कतै त्रुटि भएको शंका छ,’ डा. दास भन्छन् ।\nजनस्वास्थ्यविद् डा. बाबुराम मरासिनीका अनुसार पानीको मूल स्रोत नै प्रदूषित भएकाले त्यसको दीर्घकालीन समाधानमा अझै चुनौती छ ।\nअहिलेको अवस्थामा, प्रदूषित पानीको विकल्प नभएका क्षेत्रहरूमा नागरिकहरू सोही पानी प्रयोग गर्न बाध्य छन् । यसले पानीजन्य रोगहरूको संक्रमण पुनः फैलिन सक्ने जोखिम बढाएको छ ।\nयो पनि पढ्नुहोस\n‘वीरगञ्जमा हैजा ‘आउटब्रेक’, स्रोत पहिचान नभए अझै बढ्छ महामारी’\n‘पानीको मुहानमा रहेको प्रदूषणको स्रोत पहिचान गरी त्यसलाई नियन्त्रण नगर्दा क्लोरिन प्रयोग बन्द हुने बित्तिकै वा केही समयपछि फेरि पनि पानीजन्य रोगहरूको जोखिम बढ्छ,’ डा. मरासिनी भन्छन् ।\nसरुवा रोग विशेषज्ञ डा. शेरबहादुर पुन वीरगञ्जमा हैजाको फैलावटलाई सरसफाइ व्यवस्थापनमा देखिएको कमजोरीसँग जोड्छन् । उनी भन्छन्, ‘शौचालयको राम्रो व्यवस्थापन नहुनु, हात नधोई खाना तथा पानी छुनु र सडक किनारका असुरक्षित खानेकुराले संक्रमणलाई सहजै फैलाइरहेको देखाउँछ ।’\nडा. पुनले स्थानीय बासिन्दालाई पानी उमालेर वा शुद्धीकरण गरेर मात्र प्रयोग गर्न र सरसफाइमा विशेष ध्यान दिन आग्रह गरे ।\n‘जनताले उमालेको वा शुद्ध पानी मात्र प्रयोग गर्नुपर्छ । रेस्टुरेन्टमा खाना खाँदा पनि सावधानी अपनाउनुपर्छ । व्यक्तिगत सरसफाइलाई कडाइका साथ पालना गर्नुपर्छ,’ डा. पुन भन्छन् ।\nझाडापखलाको प्रकोप\nदूषित पानी\nवीरगञ्ज\nहैजा\nहैजा संक्रमित\nलेखक\nपुष्पराज चौलागाईं\nअनलाइनखबरमा आबद्ध चौलागाईं स्वास्थ्य विटमा कलम चलाउँछन् ।\nलेखकको सबै आर्टिकल\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nदशैंको बेला खेलमा व्यस्त नेपाली क्रिकेट टोली\nफागुनको चुनावका मुख्य चुनौती के हुन्, कसरी हल गर्ने ?\nकाठमाडौंका निवर्तमान सीडीओ रिजालको चाहना- ‘क्वार्टर सुविधा भएको शान्त ठाँउमा जान पाए हुन्थ्यो’\nके सरकारले मुख्यसचिव अर्यालको विकल्प खोजेको हो ?\nओली, लेखकसहित शीर्ष नेताहरूको पासपोर्ट रोक्का गर्ने सरकारको तयारी\nराष्ट्रिय सभाको निर्वाचन माघमै हुन्छ ?\nट्रेन्डिङ\nAdvertisment\nसिफारिस\nआउने दिनका चिन्ताहरू\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nधेरै कमेन्ट गरिएका",
  "description": "९ असार, काठमाडौं । खुला ढलमा कुहिएको फोहोर मिसिएको धमिलो पानी बगेको छ । प्लास्टिकका खोल र लेउ भरिएको दुर्गन्धित त्यही ढलमा डुबेको छ खानेपानीको पाइप । नालामा बगिरहेको दूषित पानी पाइपमा मिसिएर घरघरमा पुगिरहेको …",
  "domain": "onlinekhabar.com",
  "enhanced": true,
  "fetched_at": "2025-09-25T14:54:25.869549Z",
  "id": "f875490c96d0f292d978868dad1104136e728b8a2f7bcd54d813407cb2500c1e",
  "images": [
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.onlinekhabar.com/wp-content/uploads/2025/09/haija-ai-picture.png",
    "https://www.onlinekhabar.com/wp-content/uploads/2025/09/Election-commission-2-768x375.png",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/uploads/2025/09/Chhabi-rijal-768x427.jpg",
    "https://www.onlinekhabar.com/wp-content/uploads/2025/09/kp-sharma-oli-ramesh-lekhak-1-768x375.png",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.onlinekhabar.com/wp-content/uploads/2025/09/khanepani-pipe_birgunj.png",
    "https://www.onlinekhabar.com/wp-content/uploads/2025/08/Haija-birgunj.jpg",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.onlinekhabar.com/wp-content/uploads/2025/08/udayanaran-singh-1.png",
    "https://www.onlinekhabar.com/wp-content/uploads/2025/09/eknarayan-aryal-mukhyasachib-cover-768x375.jpg",
    "https://www.nepalhomes.com/_next/static/media/logo.b90ba8bc.svg",
    "https://www.onlinekhabar.com/wp-content/uploads/2025/09/men-women-cricket-team-768x466.png",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/uploads/2025/03/rastriya-sava2081-768x427.jpg",
    "https://www.onlinekhabar.com/wp-content/uploads/2022/01/Pushparaj.jpg",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.onlinekhabar.com/wp-content/uploads/2025/09/haija_birgunj-1024x569.png",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "वीरगञ्जका घरघरमै ढल मिसिएको पानी, एक महिनासम्म रोकिएन हैजा "
          ],
          [
            "og:url",
            "https://www.onlinekhabar.com/2025/09/1772414/sewage-contaminated-water-in-every-household-in-birgunj-cholera-continued-for-a-month"
          ],
          [
            "og:description",
            "९ असार, काठमाडौं । खुला ढलमा कुहिएको फोहोर मिसिएको धमिलो पानी बगेको छ । प्लास्टिकका खोल र लेउ भरिएको दुर्गन्धित त्यही ढलमा डुबेको छ खानेपानीको पाइप । नालामा बगिरहेको दूषित पानी पाइपमा मिसिएर घरघरमा पुगिरहेको …"
          ],
          [
            "og:image",
            "https://www.onlinekhabar.com/wp-content/uploads/2025/09/haija_birgunj-1024x569.png"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "वीरगञ्जका घरघरमै ढल मिसिएको पानी, एक महिनासम्म रोकिएन हैजा "
            ],
            [
              "og:url",
              "https://www.onlinekhabar.com/2025/09/1772414/sewage-contaminated-water-in-every-household-in-birgunj-cholera-continued-for-a-month"
            ],
            [
              "og:description",
              "९ असार, काठमाडौं । खुला ढलमा कुहिएको फोहोर मिसिएको धमिलो पानी बगेको छ । प्लास्टिकका खोल र लेउ भरिएको दुर्गन्धित त्यही ढलमा डुबेको छ खानेपानीको पाइप । नालामा बगिरहेको दूषित पानी पाइपमा मिसिएर घरघरमा पुगिरहेको …"
            ],
            [
              "og:image",
              "https://www.onlinekhabar.com/wp-content/uploads/2025/09/haija_birgunj-1024x569.png"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-25T13:31:37Z",
  "source": "अनलाइनखबर",
  "store_path": "_store/f8/f875490c96d0f292d978868dad1104136e728b8a2f7bcd54d813407cb2500c1e.json",
  "title": "वीरगञ्जका घरघरमै ढल मिसिएको पानी, एक महिनासम्म रोकिएन हैजा",
  "url": "https://www.onlinekhabar.com/2025/09/1772414/sewage-contaminated-water-in-every-household-in-birgunj-cholera-continued-for-a-month",
  "version": 1
}
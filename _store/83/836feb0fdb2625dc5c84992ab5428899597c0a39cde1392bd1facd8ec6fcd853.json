{
  "author": "शिलापत्र संवाददाता :: ओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?",
  "content": "ओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?\n-\nशिलापत्र संवाददाता\n|\n                                                    बिहीबार, असोज १६, २०८२\nA\n+\nA\nA\n-\nअध्यागमन विभागले निवर्तमान प्रधानमन्त्री केपी शर्मा ओली र निवर्तमान गृहमन्त्री रमेश लेखकसहित पाँच जनाको राहदानी रोक्का गरेको छ । गृह मन्त्रालयको परिपत्रपछि ओली र लेखकसहित तत्कालीन गृहसचिव गोकर्णमणि दुवाडी, तत्कालीन गुप्तचर प्रमुख हुतराज थापा र काठमाडौंका तत्कालीन प्रमुख जिल्ला अधिकारी छवि रिजालको राहदानी रोक्का गरिएको हो ।\n'गृहको परिपत्रपछि हामीले उहाँहरू पाँचै जनाको राहदानी रोक्का गरेका छाैँ । त्यो निर्णय कार्यान्वयनमा आइसकेको छ,' अध्यागमन विभागका निर्देशक शिव लम्सालले\nशिलापत्र\nसँग भने ।\nजेन–जी आन्दोलनमा दमन गरेको र उनीहरू विदेश भाग्नसक्ने भन्दै आन्दोलन जाँचबुझ आयोगले ओली र लेखकसहित पाँच जनाको राहदानी राेक्का गर्न सरकारलाई सिफारिस गरेको थियो । आयोगको सिफारिसका आधारमा अध्यागमन विभागमा परिपत्र गरिएको गृह मन्त्रालयका प्रवक्ता आनन्द काफ्लेले जानकारी दिए ।\n'जाँचबुझ आयोगको सिफारिसका आधारमा हामीले अध्यागमनलाई परिपत्र गरेका हाैँ । निर्णय कार्यान्वयनमा आयो होला', काफ्लेले भने । जाँचबुझ आयोगले बयानमा जुनसुकै बेला बोलाउनुपर्ने हुनसक्ने भन्दै पूर्वस्वीकृतीबिना काठमाडाैं उपत्यका नछोड्न र छोड्नैपरे अनुमति लिने व्यवस्था मिलाउन पनि सरकारलाई सिफारिस गरेको थियो ।\nसरकारको यो निर्णयमा नेपाली कांग्रेस र नेकपा एमालेलगायतका दलहरूले भने आपत्ति जनाएका छन् ।\nजाँचबुझ समिति विवादमा\nयसैबीच नेपालमा गत भदाै २३ र २४ गते भएको जेन–जी आन्दोलनका घटनाबारे अनुसन्धान गर्न सरकारले गठन गरेको जाँचबुझ आयोग नै विवादमा परेको छ । सरकारले जेन–जी आन्दोलनमा भएको दमन र भोलिपल्ट भएको आगजनी तथा तोडफोडको घटनाबारे विशेष अदालतका पूर्वअध्यक्ष गौरीबहादुर कार्कीको नेतृत्वमा जाँचबुझ आयोग गठन गरेको थियो ।\nनेपाल प्रहरीका पूर्वएआईजी विज्ञानराज शर्मा र द्वन्द्वग्रस्त विभिन्न मुलुकको संक्रमणकालीन न्यायमा काम गरेका कानुनविद् विशेश्वर भण्डारी सदस्य रहेको आयोगले आफ्नो काम थालिसकेको छ । जेन–जी प्रर्दशनमा घातक हतियारहरूको प्रयोग  र दमनमा नीतिगत रूपमा संलग्नहरूमाथि जाँचबुझ हुने र उनीहरूसँग दसैँलगत्तै बयान लिने तयारी छ ।\nतर आयोगका अध्यक्ष कार्की भने यतिबेला विवादमा तानिएका छन् । उनले जेन–जी आन्दोलन चलेका बेला सामाजिक सञ्जालमा गरेका टिप्पणीले विवादमात्रै सिर्जना गरेको छैन, धेरैले उनलाई आयोगबाट राजीनामा दिन सुझाव दिएका छन् । कार्कीको नेतृत्वको आयोगले अब निष्पक्ष जाँचबुझ गर्न नसक्ने जिकिरसमेत कतिपयको छ ।\nजेन–जी आन्दोलनको आगो दन्किरहेकै बेला कार्कीले सामाजिक सञ्जालमा काठमाडाैंका मेयर बालेन्द्र शाहको नेतृत्वमा नयाँ नेपालको मार्गचित्र कोर्न प्रस्ताव गरेका थिए । यसका साथै उनले त्यतिबेलै तत्कालीन प्रधानमन्त्री ओली र कांग्रेस सभापति शेरबहादुर देउवा तथा माओवादी अध्यक्ष पुष्पकमल दाहाल प्रचण्डलाई थुन्न माग गरेका थिए ।\nभारत र चीनसँगको सीमा सिल गर्न तथा विमानस्थल बन्द गर्न माग गरेका कार्कीले निजी हेलिकोप्टर पनि उडाउन प्रतिबन्ध लगाउनुपर्ने माग गरेका थिए । कुनै पनि नेतालाई भाग्न नदिई थुनामा राखिनुपर्ने माग गरेका उनले भनेका थिए, 'यी राष्ट्रघाति अपराधीहरू कसैलाई पनि मार्नुहुँदैन ।'\nकार्कीले जेन–जी आन्दोलन सफल भएको पनि उल्लेख गरेका थिए । आन्दोलनकै बेला दलका नेताहरूप्रति कठोर टिप्पणी गरेका उनै कार्कीलाई जेन–जी आन्दोलनपछि बनेको सरकारले जाँचबुझ आयोगको नेतृत्व दिएको भन्दै सामाजिक सञ्जालमार्फत विरोध भइरहेको छ ।\nपत्रकार प्रकाश तिमिल्सेनाले फेसबुकमा लेखेका छन्, 'काम सुरुअघि नै विवादमा परिसकेकाले पछि लज्जित हुनुभन्दा कार्की श्रीमान्‌ले विवेक कायम राख्दै 'साइड' लाग्नुमा नै  भलो देख्छु ।'\n'कार्की श्रीमान्‌ले जाँचबुझ त आन्दोलनकै बेला गरिसक्नुभएको रहेछ । अब त कार्यान्वयन मात्रै गर्न बाँकी रहेछ', सामाजिक सञ्जालका धेरै प्रयोगकर्ताहरूले कार्कीको ट्वीटर टिप्पणी साझा गर्दै व्यङ्ग्य गरिरहेका छन् ।\nप्रकाशित मिति: बिहीबार, असोज १६, २०८२\n०८:४३\nशिलापत्र संवाददाता\nप्रतिक्रिया दिनुहोस्\nसमाचार\nभोलिदेखि भारी वर्षाको सम्भावना : सरकारले दियो बाली जोगाउन सुझाव\nभोलिदेखि भारी वर्षाको सम्भावना : सरकारले दियो बाली जोगाउन सुझाव\n4 min read\nसमाचार\n...जहाँ एक दशकयता दसैँको रौनक हरायो\n...जहाँ एक दशकयता दसैँको रौनक हरायो\n6 min read\nसमाचार\nओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?\nओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?\n1 min read\nहाम्रो छनौट\nराजनीति\nदण्डहीनताको अन्त्य गर्न तत्कालीन सरकार र आन्दोलनकारीलाई न्यायको कठघरामा उभ्याऊ\n10 min read\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nभर्खरै\nराष्ट्रपतिले आमनागरिकलाई दसैँको टीका नलगाउने\n1 min read\nभोलिदेखि भारी वर्षाको सम्भावना : सरकारले दियो बाली जोगाउन सुझाव\n4 min read\nजमरा लगाउँदा को–कता कता फर्किने ?\n5 min read\n...जहाँ एक दशकयता दसैँको रौनक हरायो\n6 min read\nओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?\n1 min read\nलोकप्रिय\nगुण्डुमा ओलीको भाषण र गृह मन्त्रालयको  वक्तव्य\n3 min read\nबालेनको विरोध गरे 'तेरो लास पनि नभेटिएला' भन्दै धम्काएपछि माजिदले दिए साइबर ब्युरोमा उजुरी\n1 min read\n१७ वर्षपछि पूर्वराजाको हैसियत स्वीकारेका ज्ञानेन्द्र शाह\n2 min read\nदेउवानिवासमा सुरुङभित्र पैसा भेटिएको विषयमा पूर्णबहादुरले के भने ?\n2 min read\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nविचार\nशोकको छायामा आशाको दसैँ\n7 min read\nओलीको छायामुनि अंकुरिएको विद्रोह\n6 min read\nनेपालमा लोकप्रियतावाद: ओलीदेखि जेन-जीसम्म\n29 min read\nब्लग\nयसपालि त यस्तै भयो आमा, अर्को दसैँमा आउँछु\n1 min read\nआधार शिविरको टेन्टबाट मध्यरातमा जे देखियो...\n19 min read\nएभरेस्ट भ्यू होटलबाट ‘एभरेस्ट चियाउँदा’\n15 min read\nशिक्षा\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nभोलिसम्म शिक्षकको तलब नदिने प्रधानाध्यापकलाई कारबाही गरिनेछ: शिक्षामन्त्री पुन\n1 min read\nसीटीईभीटीलाई शिक्षामन्त्री पुनको चार बुँदे निर्देशन\n1 min read",
  "description": "सरकारको यो निर्णयमा नेपाली कांग्रेस र नेकपा एमालेलगायतका दलहरूले भने आपत्ति जनाएका छन् । ",
  "domain": "shilapatra.com",
  "enhanced": true,
  "fetched_at": "2025-10-02T04:33:12.663580Z",
  "id": "836feb0fdb2625dc5c84992ab5428899597c0a39cde1392bd1facd8ec6fcd853",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "ओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?"
          ],
          [
            "og:url",
            "https://shilapatra.com/detail/168869/"
          ],
          [
            "og:description",
            "सरकारको यो निर्णयमा नेपाली कांग्रेस र नेकपा एमालेलगायतका दलहरूले भने आपत्ति जनाएका छन् । "
          ],
          [
            "og:image",
            "https://shilapatracdn.de/uploads/posts/oli-lekhak--1759063890.jpg"
          ],
          [
            "og:type",
            "article"
          ],
          [
            "og:site_name ",
            "ओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "ओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?"
            ],
            [
              "og:url",
              "https://shilapatra.com/detail/168869/"
            ],
            [
              "og:description",
              "सरकारको यो निर्णयमा नेपाली कांग्रेस र नेकपा एमालेलगायतका दलहरूले भने आपत्ति जनाएका छन् । "
            ],
            [
              "og:image",
              "https://shilapatracdn.de/uploads/posts/oli-lekhak--1759063890.jpg"
            ],
            [
              "og:type",
              "article"
            ],
            [
              "og:site_name ",
              "ओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-02T02:58:23Z",
  "source": "Shilapatra",
  "store_path": "_store/83/836feb0fdb2625dc5c84992ab5428899597c0a39cde1392bd1facd8ec6fcd853.json",
  "title": "ओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?",
  "url": "https://shilapatra.com/detail/168869",
  "version": 1
}
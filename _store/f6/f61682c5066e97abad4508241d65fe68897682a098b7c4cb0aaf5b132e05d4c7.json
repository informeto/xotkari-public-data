{
  "author": "",
  "content": "Comments\nShares\nबुधबारदेखि भन्सारमा सन्दर्भ मूल्य हट्दै, यथार्थ बिलका आधारमा कारोबार हुने\nविराटनगरबाट अनलाइन भ्यालुएसन डेटाबेस पाइलटिङ सुरु हुँदै, निकट भविष्यमै देशभरि लागु हुने\nभन्सार विभागले अनलाइन भ्यालुएसन डेटाबेस नामक अनलाइन प्रणाली बुधारदेखि पाइलटिङका रूपमा कार्यान्वयनमा ल्याउने छ ।\n0\nComments\nShares\nअनलाइनखबर\n२०८२ असोज  ७ गते १९:२४\n७ असोज, काठमाडौं । सरकारले वस्तु आयातमा सन्दर्भ मूल्यका आधारमा लिँदै आएको भन्सार परिवर्तन गरी वास्तविक बिजकका आधारमा भन्सार लिने प्रणाली सुरु गर्न लागेको छ ।\nत्यसका लागि भन्सार विभागले अनलाइन भ्यालुएसन डेटाबेस नामक अनलाइन प्रणाली बुधारदेखि पाइलटिङका रूपमा कार्यान्वयनमा ल्याउने छ ।\nविराटनगरबाट यो डेटाबेस कार्यान्वयनमा ल्याउने र त्यहाँको अनुभवका आधारमा देशका सबै भन्सारमा लागु गर्दै जाने भन्सार विभागका महानिर्देशक श्यामप्रसाद भण्डारीले अनलाइनखबरलाई बताए । अर्थमन्त्री तथा संघीय मामिला तथा सामान्य प्रशासनमन्त्री रामेश्वर खनाल बुधबार विराटनगर गएर अनलाइन मूल्यांकन डेटाबेस सुरुवात गर्ने छन् ।\nअनलाइन भ्यालुएसन डेटाबेस प्रणाली भनेको आयातित वस्तुको भन्सार मूल्य घोषणा सम्बन्धी तथ्यांक संकलन, स्टोर र विश्लेषण गर्ने प्रणाली हो, जसले भन्सार कार्यालयलाई त्यस्ता वस्तुको कम मूल्यांकन हुने जोखिम घटाउन सहयोग गर्छ ।\nअनलाइन भ्यालुएसन डेटाबेस संसारभरि नै भन्सार क्लियरेन्समा प्रयोग हुँदै आएको आशिकुडा प्रणालीमा आबद्ध हुने र यसले कुनै पनि वस्तुको ९० दिनको मूल्य गणना गरी आयातित वस्तुको वास्तविक मूल्य देखाउने उनले बताए ।\n‘आयातकर्ताले वस्तु आयात गर्दा आफूले तिरेको मूल्य घोषणा गरेको हुन्छ, त्यो ठिक हो कि होइन भन्ने पनि अनलाइन भ्यालुएसन डेटाबेसले गर्छ,’ उनले भने । अनलाइन भ्यालुएसन डेटाबेस लागु भएपछि अहिलेको सन्दर्भ मूल्य प्रणाली खारेज हुँदै जाने छ ।\n‘यो प्रणाली लागु भएपछि प्रणालीमा देशैभरिको मूल्य अपडेट हुने भयो, अन्तर्राष्ट्रिय बजारमा कुनै वस्तुको भन्सार मूल्य कति छ भन्ने सूचना पनि हुने भयो,’ विभागका महानिर्देशक भण्डारीले भने, ‘त्यसो हुँदा भन्सारमा यथार्थ मूल्य जानकारीमा आई न्यून तथा अधिक बिजकीकरणको समस्या हल हुनेछ । यसले आयातकर्ता तथा भन्सार अधिकृत दुवैलाई सहज हुनेछ ।’\nभन्सारमा २०६४ सालदेखि नै सन्दर्भ मूल्यको चलन भए पनि २०७५ मा ‘भन्सार मूल्यांकन निर्देशिका’ मार्फत यसलाई अनिवार्य जस्तै गरी लागु गरियो । तत्कालीन अर्थमन्त्री युवराज खतिवडाको पहलमा यो लागु भएको थियो ।\nत्यसअघि सामान्य सन्दर्भ मूल्यका आधारमा भन्सार लिने गरिएकोमा खतिवडाले देशभरि यसलाई अनिवार्य लागु गरेका थिए । तर, यसो गर्दा अद्यावधिक कारोबार मूल्य अभावमा कुनै सामानको वास्तविक मूल्यभन्दा सन्दर्भ मूल्य बढी हुने, कुनैको कम हुने समस्या थियो । आयातकर्ताले आयात गर्दा तिरेको मूल्य एकातिर हुने एवं सन्दर्भ मूल्य अर्कातिर हुने भएपछि त्यसबाट आयातकर्ताले सास्ती बेहोर्नुपरेको थियो ।\nत्यतिमात्र नभई, वास्तविक मूल्यका आधारमा होइन कि सन्दर्भ मूल्यका आधारमा आयातकर्ताले बिजक बनाउन लगाइ पूँजी पलायन समेत हुने गरेको गुनासो आउने गरेको थियो ।\nसरकारले सन्दर्भ मूल्य लागु गरेदेखि नै यो खारेज हुनुपर्ने माग व्यवसायीले राख्दै आएका थिए । त्यसले व्यवसायीलाई अनावश्यक प्रशासनिक झन्झट थपेको, सन्दर्भ मूल्य यथार्थपरक हुन नसकेको लगायत कारण यो खारेजीको माग राखेका थिए ।\nनयाँ अनलाइन डेटाबेस प्रणाली लागु गरेपछि त्यसले आयातकर्ताको मनोबल बढाउने पनि व्यवसायीले अपेक्षा गरेका छन् । चालु आर्थिक वर्षको बजेटमा समेत सन्दर्भ मूल्य हटाएर यथार्थ मूल्यांकन प्रणाली सुरु गर्ने व्यवस्था गरिएको छ ।\nविगतदेखि नै सरकारले सन्दर्भ मूल्य हटाएर यथार्थ मूल्यांकनका आधारमा भन्सार लिने प्रणाली लागु गर्न खोजे पनि अर्थमन्त्री रामेश्वर खनाल बने लगत्तै यसलाई तीव्रता दिएका थिए ।\nट्रस्टेड ट्रेडर सूची पनि बनाइने\nअर्थमन्त्री रामेश्वर खनालले राम्रा आयातकर्तालाई छानेर विश्वासिला व्यापारी (ट्रस्टेड ट्रेडर) सूची पनि बनाउन लागेका छन् । विभिन्न मापदण्डका आधारमा त्यस्ता व्यापारी छनोट गरिने भन्सार विभागका महानिर्देशक भण्डारीले बताए ।\n‘सरकारको तिर्न बुझाउन बाँकी नभएको, समयमै राजस्व दाखिला गरेको लगायत सूचकका आधारमा ट्रस्टेड ट्रेडरको सूची बन्छ,’ उनले भने, ‘यस्तो सूचीमा पर्ने व्यवसायीलाई आयात गर्दा भन्सारमा सहज बनाइनुका साथै अन्य सुविधा पनि प्रदान गरिन्छ ।’\nयस्ता व्यापारीले आयात गरेको सामानको भन्सार जाँचपास सहज हुने, कारोबारस्थलमा कुनै कागजात नपुगे पनि सामान क्लियर गरिदिने र पछि कागज ल्याउन पाउने व्यवस्था गर्ने लगायत सुविधा उनीहरूलाई दिइने उनले बताए ।\nयस्तो व्यवसायीको सूचीमा पर्नेले अन्तर्राष्ट्रिय पहिचान पनि पाउने उनले बताए ।\nभन्सार\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\n५० प्रतिशत भन्सारले भारत आहत, नेपाललाई राहत\nमोदीलाई ‘अबकी बार, ट्रम्प सरकार’ को उपहार : ५० प्रतिशत भन्सार\nभन्सारको बेथिति : कागजमा चामल, बोरामा चिनी\nबजेटपछि रातारात फेरियो मदिराको भन्सार दर\nसरकारले घटायो चिनीमा लाग्दै आएको भन्सार\nकैलाली भन्सार प्रमुखमाथि कुटपिट भएको विरोधमा भन्सार जाँचपास ठप्प\nट्रेन्डिङ\nAdvertisment\nसिफारिस\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nदुई तलाबाट हामफालेका प्रहरी : आफू जोगिए, साथी गुमाए\nधेरै कमेन्ट गरिएका",
  "description": "७ असोज, काठमाडौं । सरकारले वस्तु आयातमा सन्दर्भ मूल्यका आधारमा लिँदै आएको भन्सार परिवर्तन गरी वास्तविक बिजकका आधारमा भन्सार लिने प्रणाली सुरु गर्न लागेको छ ।\r\nत्यसका लागि भन्सार विभागले अनलाइन भ्यालुएसन डेटाबेस नामक अनलाइन प्रणाली …",
  "domain": "onlinekhabar.com",
  "enhanced": true,
  "fetched_at": "2025-09-23T13:44:55.043489Z",
  "id": "f61682c5066e97abad4508241d65fe68897682a098b7c4cb0aaf5b132e05d4c7",
  "images": [
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-icon.png",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/uploads/2014/08/chini-photo.jpg",
    "https://www.onlinekhabar.com/wp-content/uploads/2021/11/birgunj-bhansar-customs-17-768x400.jpg",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.onlinekhabar.com/wp-content/uploads/2025/08/narendra_modi-and-Trump_Cover-768x375.jpg",
    "https://www.onlinekhabar.com/wp-content/uploads/2025/09/Maharajgunj-police-270x170.jpg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.onlinekhabar.com/wp-content/uploads/2025/09/Rameshwor-khanal-1-1024x500.jpg",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/uploads/2025/07/Rice-chamal-2-768x375.png",
    "https://www.onlinekhabar.com/wp-content/uploads/2025/08/Trump-and-Modi-reciprocal-tariff-America-nepal-768x375.jpg",
    "https://www.nepalhomes.com/_next/static/media/logo.b90ba8bc.svg",
    "https://www.onlinekhabar.com/wp-content/uploads/2025/05/Bishnu-paudel-budget-4-768x511.jpg",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "बुधबारदेखि भन्सारमा सन्दर्भ मूल्य हट्दै, यथार्थ बिलका आधारमा कारोबार हुने "
          ],
          [
            "og:url",
            "https://www.onlinekhabar.com/2025/09/1770955/reference-prices-to-be-removed-from-customs-from-wednesday-transactions-to-be-based-on-actual-bills"
          ],
          [
            "og:description",
            "७ असोज, काठमाडौं । सरकारले वस्तु आयातमा सन्दर्भ मूल्यका आधारमा लिँदै आएको भन्सार परिवर्तन गरी वास्तविक बिजकका आधारमा भन्सार लिने प्रणाली सुरु गर्न लागेको छ ।\r\nत्यसका लागि भन्सार विभागले अनलाइन भ्यालुएसन डेटाबेस नामक अनलाइन प्रणाली …"
          ],
          [
            "og:image",
            "https://www.onlinekhabar.com/wp-content/uploads/2025/09/Rameshwor-khanal-1-1024x500.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "बुधबारदेखि भन्सारमा सन्दर्भ मूल्य हट्दै, यथार्थ बिलका आधारमा कारोबार हुने "
            ],
            [
              "og:url",
              "https://www.onlinekhabar.com/2025/09/1770955/reference-prices-to-be-removed-from-customs-from-wednesday-transactions-to-be-based-on-actual-bills"
            ],
            [
              "og:description",
              "७ असोज, काठमाडौं । सरकारले वस्तु आयातमा सन्दर्भ मूल्यका आधारमा लिँदै आएको भन्सार परिवर्तन गरी वास्तविक बिजकका आधारमा भन्सार लिने प्रणाली सुरु गर्न लागेको छ ।\r\nत्यसका लागि भन्सार विभागले अनलाइन भ्यालुएसन डेटाबेस नामक अनलाइन प्रणाली …"
            ],
            [
              "og:image",
              "https://www.onlinekhabar.com/wp-content/uploads/2025/09/Rameshwor-khanal-1-1024x500.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-23T13:39:02Z",
  "source": "अनलाइनखबर",
  "store_path": "_store/f6/f61682c5066e97abad4508241d65fe68897682a098b7c4cb0aaf5b132e05d4c7.json",
  "title": "बुधबारदेखि भन्सारमा सन्दर्भ मूल्य हट्दै, यथार्थ बिलका आधारमा कारोबार हुने",
  "url": "https://www.onlinekhabar.com/2025/09/1770955/reference-prices-to-be-removed-from-customs-from-wednesday-transactions-to-be-based-on-actual-bills",
  "version": 1
}
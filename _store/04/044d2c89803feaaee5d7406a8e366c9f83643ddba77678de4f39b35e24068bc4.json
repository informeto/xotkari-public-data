{
  "author": "सेतोपाटी :: Setopati",
  "content": "रूस र युक्रेनको युद्धको बारेमा ट्रम्पले फेरि फेरे बोली\nयुक्रेनले आफ्नो सबै भूभाग फिर्ता लिन सक्ने, रूसकै भूमि पनि कब्जा गर्न सक्ने टिप्पणी\nसेतोपाटी\nअसोज ८\nफाइल।\nअमेरिकी राष्ट्रपति डोनाल्ड ट्रम्पले फेरि रूस र युक्रेनको युद्धको बारेमा आफ्नो बोली फेरेका छन्।\nयुद्ध अन्त्य गर्नका लागि रूसले कब्जा नगरेको भूमि समेत त्याग्नु पर्ने बताउँदै आएका ट्रम्पले मंगलबार भने युक्रेनले आफ्नो सबै भूमि फिर्ता लिन सक्ने टिप्पणी गरेका छन्।\nयुक्रेनी राष्ट्रपति भोलोदिमिर जेलेन्स्कीसँग भेटेको केही समयपछि सामाजिक सञ्जालमा पोस्ट गर्दै उनले 'आफ्नो मूल स्वरूपमा सबै युक्रेन फिर्ता लिन र जित्न सक्ने स्थितिमा युक्रेन रहेको' घोषणा गरेका छन्।\nसन् २०१४ मा रूसले कब्जा गरेको क्राइमिया समेत युक्रेनले फिर्ता लिन सक्ने हो कि २०२२ मा आक्रमण गरेपछि गुमाएको भूमि मात्रै फिर्ता लिन सक्ने भनेर चाहिँ उनले खुलाएनन्।\nकरिब डेढ महिनाअघि अलस्कामा रूसी राष्ट्रपति भ्लादिमिर पुटिनसँग तीन घण्टा कुरा गरेपछि उनले जेलेन्स्कीलाई वास्तविकताको सामना गर्न सम्झाएका थिए।\nआफ्नो ठूलो र बलियो छिमेकीलाई भूमि दिएर भए पनि सम्झौता गर्नुपर्ने भनेका थिए। तर अहिले उनले युक्रेनले आफ्नो भूमि फिर्ता लिन सक्ने मात्रै नभनेर युक्रेनले युद्ध नै जित्न सक्ने भनेका छन्। रूसकै भूमि समेत कब्जा गर्न सक्ने टिप्पणी ट्रम्पले गरेको भनेर द न्यू योर्क टाइम्सले लेखेको छ।\nआफूले लामो समयदेखि रूस-युक्रेन युद्ध रोक्न प्रयास गरे पनि पुटिनले ध्यान नदिएकाले ट्रम्पले अहिले बोली फेरेको मानिन्छ।\nयुद्ध अन्त्यका लागि आफ्नो कब्जामा रहेको क्राइमिया र डोनबास क्षेत्र लगायत युक्रेनी भूभाग रूसी भूमि भएको मान्यता दिनुपर्ने माग अलस्कामा पुटिनले ट्रम्पसँग राखेका थिए।\nअहिलेसम्म रूसले कब्जा गरेको युक्रेनी भूभाग मात्र नभएर आफ्नो नियन्त्रणमा नभएका डोनबास क्षेत्रको केही भागको पनि स्वामित्व दिनुपर्ने पुटिनले माग गरेका थिए। त्यतिबेला पुटिनको त्यस्तो मागमा युक्रेनलाई सहमत गराउन खोजेका ट्रम्पले अहिले फेरि कुरा फेरेका हुन्।\nजेलेन्सकीले पुटिनको त्यस्तो माग अमान्य हुने बताइसकेका छन्। त्यस्तै युक्रेनमा फेरि रूसले आक्रमण नगरोस् भनेर अमेरिकी सुरक्षा प्रत्याभूति पनि खोजेका छन्।\nयुक्रेनमा फेरि रूसले आक्रमण नगरोस् भनेर आफ्ना ३० हजार सैनिक राख्न बेलायत र फ्रान्स पहिलेदेखि नै तयार छन्।\nशान्ति सम्झौतालाई दिगो बनाउनका लागि युक्रेनमा पश्चिमी सेनाको उपस्थिति आवश्यक हुने कुरा पुटिनले आफूसँगको छलफलमा स्वीकारेको ट्रम्पले जेलेन्स्की र युरोपेली नेताहरूलाई बताएका थिए। अमेरिकाले त्यस्तो सुरक्षा प्रत्याभूति दिने कुरामा त्यसअघि ट्रम्प तयार थिएनन्।\nबेलायत, फ्रान्स लगायत युरोपेली देशका सेना युक्रेनमा राखेर दिने प्रत्याभूतिमा अमेरिकाको पनि सहभागिता हुनुपर्ने जेलेन्सकीले माग गर्दै आएका छन्।\nट्रम्प भने त्यसका लागि तयार थिएनन्।\nतर अलस्कामा पुटिनसँग कुरा गरेपछि युरोपेली देशका सेनालाई अमेरिकाले प्राविधिक र बन्दोबस्तीमा सहयोग गर्न ट्रम्प तयार भएका थिए।\n(विभिन्न अन्तर्राष्ट्रिय सञ्चार माध्यमहरूको सहयोगमा तयार पारिएको)\nप्रकाशित मिति: बुधबार, असोज ८, २०८२\n१८:३९\nसिफारिस\nसुशीला कार्कीको प्रधानमन्त्री नियुक्तिपछि चर्चा पाएको 'आवश्यकताको सिद्धान्त', के हो यो?\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nआन्दोलनका घाइतेलाई घर घर गएर ७५ हजारसम्म नगद र खाद्यान्न सहयोग गर्ने आशिका तामाङ\nएनआरएनएको सहयोगमा ट्राफिक कन्ट्रोल रूम बन्ने\nसञ्चारमन्त्री खरेलले भनेजस्तो १० सहरमा नि:शुल्क वाइफाइ दिन सम्भव होला?\nदसैं सुरू भएसँगै घर फर्कनेहरूको बढ्यो चहलपहल (तस्बिरहरू)\nप्रतिक्रिया दिनुहोस्\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nमोटाउन नपाइने हो?\nपूजा ढुंगाना\nदसैंको आगमन र यात्राको अनिश्चितता\nविष्णु थापा\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nसाहित्यपाटी\nसत्यको आलोकमा जुनकिरी\nभारती न्यौपाने\nअर्कैकी दुलही!\nबिजय घिमिरे 'बिफल'\nयात्रा, सडक र स्यालुट!\nईश्वर पोखरेल\nसमयको गर्भमा हराएको काठमाडौँ!\nएलिना कार्की\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "अमेरिकी राष्ट्रपति डोनाल्ड ट्रम्पले फेरि रूस र युक्रेनको युद्धको बारेमा आफ्नो बोली फेरेका छन्।",
  "domain": "setopati.com",
  "enhanced": true,
  "fetched_at": "2025-09-24T13:17:10.728913Z",
  "id": "044d2c89803feaaee5d7406a8e366c9f83643ddba77678de4f39b35e24068bc4",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "रूस र युक्रेनको युद्धको बारेमा ट्रम्पले फेरि फेरे बोली"
          ],
          [
            "og:url",
            "https://www.setopati.com/social/370211/"
          ],
          [
            "og:description",
            "अमेरिकी राष्ट्रपति डोनाल्ड ट्रम्पले फेरि रूस र युक्रेनको युद्धको बारेमा आफ्नो बोली फेरेका छन्।"
          ],
          [
            "og:image",
            "https://www.setopati.com/uploads/posts/us-russia-n-trump-1758718417.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "रूस र युक्रेनको युद्धको बारेमा ट्रम्पले फेरि फेरे बोली"
            ],
            [
              "og:url",
              "https://www.setopati.com/social/370211/"
            ],
            [
              "og:description",
              "अमेरिकी राष्ट्रपति डोनाल्ड ट्रम्पले फेरि रूस र युक्रेनको युद्धको बारेमा आफ्नो बोली फेरेका छन्।"
            ],
            [
              "og:image",
              "https://www.setopati.com/uploads/posts/us-russia-n-trump-1758718417.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T12:54:05Z",
  "source": "सेतोपाटी",
  "store_path": "_store/04/044d2c89803feaaee5d7406a8e366c9f83643ddba77678de4f39b35e24068bc4.json",
  "title": "रूस र युक्रेनको युद्धको बारेमा ट्रम्पले फेरि फेरे बोली",
  "url": "https://www.setopati.com/social/370211",
  "version": 1
}
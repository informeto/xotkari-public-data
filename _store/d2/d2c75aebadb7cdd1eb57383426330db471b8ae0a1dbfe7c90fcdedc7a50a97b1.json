{
  "author": "सेतोपाटी संवाददाता :: Setopati",
  "content": "केन्द्रीय समितिमा फरक मत राख्दै नारायणकाजीले औंल्याए प्रचण्डका चार कमजोरी\nसेतोपाटी संवाददाता\nकाठमाडौं, असोज ९\nनेकपा (माओवादी केन्द्र) वरिष्ठ उपाध्यक्ष नारायणकाजी श्रेष्ठले केन्द्रीय समिति बैठकमा फरक मत राखेका छन्। उनले उक्त फरक मतमा अध्यक्ष पुष्पकमल दाहाल ‘प्रचण्ड’का कमजोरी औंल्याएका छन्। उनले अध्यक्ष प्रचण्डका चार कमजोरीलाई सूत्रबद्ध गरेका हुन्।\nविरोधका बीच एमसिसी अनुमोदन\nश्रेष्ठले पार्टीको विरोधका बीच एमसिसी सदनबाट अनुमोदन गर्न भूमिका खेलको भन्दै आपत्ति जनाएका छन्।\n‘एमसिसी परियोजना आर्थिक विकास परियोजना नभएर मूलतः रणनीतिक योजना हो भन्ने पार्टीको निष्कर्ष हुँदाहुँदै पनि पार्टीले यसलाई संसदबाट अनुमोदन ग¥यो,’ उनले प्रतिवेदनमा भनेका छन्।\nएमालेसँग हठात् सत्ता समीकरण\nत्यस्तै २०८० फागुनका नेपाली कांग्रेससँगको समीकरण परिवर्तन गरी नेकपा (एमाले) सँग सत्ता सहकायए गरेको भन्दै उनले असहमति राखेका छन्।\n‘नेपाली कांग्रेससँगको सरकारको समीकरण हठात् परिवर्तन गरी एमालेसँग नयाँ समीकरणको सरकार बनाउनु कमजोरी रह्यो,’ उनले भनेका छन्।\nसहकारी ठगी आरोपितलाई किन गृहमन्त्री बनाइयो?\nवरिष्ठ उपाध्यक्ष श्रेष्ठले सहकारी ठगीको आरोपित राष्ट्रिय स्वतन्त्र पार्टी सभापति रवि लामिछानेलाई गृह मन्त्रालयको जिम्मेवारी दिएको भन्दै आपत्ति जनाएका छन्।\n‘स्वार्थको द्वन्द भएको व्यक्तिलाई गृह मन्त्रालयको जिम्मेवारी दिनु र रास्वपाको सभापतिप्रति नेतृत्वबाट ज्यादै बढी महत्त्व दिएको र पक्षधरता लिएको देखिनु, (यहाँ के कुरामा स्पष्टताको आवश्यकता छ भने रास्वपा सभापतिमाथि अनुसन्धान र हिरासत वा जेल बसाइमा सरकारद्वारा गरिएको भेदभाव, दुव्र्यवहार र अपमानजनक व्यवहारको हामीले कडा विरोध गर्ने पर्दथ्यो। त्यसमा कुनै शंका छैन। तर हाम्रो नेतृत्वबाट अनुसन्धान र मुद्दा दायरको नै विरोध गरेको जस्तो देखिनु उपयुक्त होइन।,’ उनले असहमति राख्दै भनेका छन्।\nशेरबहादुर देउवालाई समर्थनको आश्वासन र दुई बुँदे सहमति\nवरिष्ठ उपाध्यक्ष श्रेष्ठले जनतासँग माओवादी जनजागरण अभियान प्रभावकारी रूपमा अघि बढिरहेकै बेलामा कांग्रेस सभापति शेरबहादुर देउवालाई सरकार बनाउन समर्थन गर्ने र सरकारमा जान सकिने अभिव्यक्ति दिइएको भन्दै आपत्ति जनाएका छन्।\n‘जनतासँग माओवादी जन जागरण अभियान प्रभावकारीरुपमा अघि बढिरहेकै बेलामा शेरबहादुर देउवालाई सरकार बनाउन समर्थन गर्ने र सरकारमा जान सकिने अभिव्यक्ति दिनु, त्यसले कार्यकर्ता र जनतामा भ्रम पैदा गर्‍यो। भिजिट भिसाका सन्दर्भमा प्रमुख प्रतिपक्षी पार्टीले सरकारसँग २ बुँदे गलत सम्झौता गर्नु, (यसले कार्यकर्ता र आम जनसमुदायमा पार्टीप्रति नकारात्मक भाव विकास गर्यो ।),’ उनले भनेका छन्।\nप्रतिनिधि सभा पुनर्स्थापनाको नारा किन दिइयो?\nभर्खरै जेन जी आन्दोलनबाट विस्थापित एमाले र कांग्रेस पार्टीका प्रमुख सचेतकहरूसँग मिलेर संयुक्त वक्तव्य दिएकोप्रति पनि उनले आपत्ति जनाएका छन्।\n‘प्रतिनिधि सभा पुनर्स्थापना को नारा दिनु, (हाम्रो पार्टीले जेनजी आन्दोलनकारीकै प्रस्ताव र सहमतिअनुसार अन्तरिम सरकार बनाउने तर प्रतिनिधिसभा मार्फत् संवैधानिक रूपमा नै त्यसको आधार तयार पारेर गर्ने भन्ने प्रस्ताव राखेको थियो। त्यो प्रस्तावमा सहमति नभएर प्रतिनिधि सभा मार्फत् निर्णय गर्ने संवैधानिक बाटो अवलम्बन नगरी प्रतिनिधिसभा विघटनको गरिएकोमा असहमति दर्ज गर्नु स्वाभाविक थियो। तर त्यसरी असहमति दर्ज गर्दा गर्दै पनि पार्टीले अन्तरिम सरकारको गठन र निर्वाचन घोषणाप्रति सहमति र समर्थन जनाइसकेको सन्दर्भमा प्रतिनिधि सभा पुनस्र्थापनाको नारा दिनु गलत थियो। त्यसले केही समय भ्रम पैदा गर्‍यो,’ असहमतिमा भनिएको छ।\nप्रकाशित मिति: बिहीबार, असोज ९, २०८२\n१७:१९\nसिफारिस\nपाँच आधारमा जनार्दनको निष्कर्ष- माओवादी केन्द्र विघटितजस्तै छ (पूर्णपाठ)\nदेशलाई संकटतर्फ धकेल्ने षड्यन्त्र भइरहेको छ, निर्वाचनको पक्षमा उभिऊँः प्रचण्ड\nजनार्दनले फरक मत राख्दै भने - प्रचण्डसहित पदाधिकारी महाधिवेशनमा सामेल नहोऔं\nविशेष महाधिवेशनबारे प्रचण्डले अघि सारेका ७ प्रस्ताव\nचर्चित गीत 'माण्ठ हुँ म माण्ठ' बनाउँदाको कथा\nपाँचवटा उपकरण प्रयोग गरी पन्छाउन थालियो तुइन खोलाको पहिरो\nप्रतिक्रिया दिनुहोस्\nविचार\nसंकटग्रस्त टेलिकम कम्पनीहरू धराशायी पारेर मुलुकलाई के फाइदा?\nअमित ढकाल\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nब्लग\nमोटाउन नपाइने हो?\nपूजा ढुंगाना\nदसैंको आगमन र यात्राको अनिश्चितता\nविष्णु थापा\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nसाहित्यपाटी\nमनको बार!\nपूर्ण ओली\nबर्बरिकको खोजी!\nढाकामोहन बराल\nदसैँ आयो खुसी आएन!\nकेशव राज शर्मा\nसत्यको आलोकमा जुनकिरी\nभारती न्यौपाने\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "नेकपा (माओवादी केन्द्र) वरिष्ठ उपाध्यक्ष नारायणकाजी श्रेष्ठले केन्द्रीय समिति बैठकमा फरक मत राखेका छन्। उनले उक्त फरक मतमा अध्यक्ष पुष्पकमल दाहाल ‘प्रचण्ड’का कमजोरी औंल्याएका छन्।",
  "domain": "setopati.com",
  "enhanced": true,
  "fetched_at": "2025-09-25T11:40:44.454134Z",
  "id": "d2c75aebadb7cdd1eb57383426330db471b8ae0a1dbfe7c90fcdedc7a50a97b1",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "केन्द्रीय समितिमा फरक मत राख्दै नारायणकाजीले औंल्याए प्रचण्डका चार कमजोरी"
          ],
          [
            "og:url",
            "https://www.setopati.com/politics/370293/"
          ],
          [
            "og:description",
            "नेकपा (माओवादी केन्द्र) वरिष्ठ उपाध्यक्ष नारायणकाजी श्रेष्ठले केन्द्रीय समिति बैठकमा फरक मत राखेका छन्। उनले उक्त फरक मतमा अध्यक्ष पुष्पकमल दाहाल ‘प्रचण्ड’का कमजोरी औंल्याएका छन्।"
          ],
          [
            "og:image",
            "https://www.setopati.com/uploads/posts/narayankaji-1758623407.jpeg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "केन्द्रीय समितिमा फरक मत राख्दै नारायणकाजीले औंल्याए प्रचण्डका चार कमजोरी"
            ],
            [
              "og:url",
              "https://www.setopati.com/politics/370293/"
            ],
            [
              "og:description",
              "नेकपा (माओवादी केन्द्र) वरिष्ठ उपाध्यक्ष नारायणकाजी श्रेष्ठले केन्द्रीय समिति बैठकमा फरक मत राखेका छन्। उनले उक्त फरक मतमा अध्यक्ष पुष्पकमल दाहाल ‘प्रचण्ड’का कमजोरी औंल्याएका छन्।"
            ],
            [
              "og:image",
              "https://www.setopati.com/uploads/posts/narayankaji-1758623407.jpeg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-25T11:34:03Z",
  "source": "सेतोपाटी",
  "store_path": "_store/d2/d2c75aebadb7cdd1eb57383426330db471b8ae0a1dbfe7c90fcdedc7a50a97b1.json",
  "title": "केन्द्रीय समितिमा फरक मत राख्दै नारायणकाजीले औंल्याए प्रचण्डका चार कमजोरी",
  "url": "https://www.setopati.com/politics/370293",
  "version": 1
}
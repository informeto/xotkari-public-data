{
  "author": "",
  "content": "Comments\nShares\nयस कारण काटियो स्वास्थ्यमन्त्रीबाट डा. संगीताको नाम\nस्वास्थ्य सेवा विभागको महानिर्देशक हुँदा डा. मिश्राले म्यामोग्राम मेसिन विनाको बक्सा मात्र हस्तान्तरण गरेर रकम भुक्तानी लिएको र मेडिकल उपकरण खरिदका अन्य फाइलबारे पनि अख्तियारले अनुसन्धान गरिरहेका कारण उनको नाम काटिएको प्रधानमन्त्री कार्यालय स्रोतले जनाएको छ ।\n3\nComments\nShares\nपुष्पराज चौलागाईं\n२०८२ असोज  ६ गते २१:४५\nफाइल तस्वीर\n६ असोज, काठमाडौं । स्वास्थ्यमन्त्री बन्न अतिरिक्त स्वास्थ्य सचिवबाट राजीनामा दिएकी डा. संगीता कौशल मिश्राको नाम विवादमा आएपछि एकाएक काटिएको छ ।\nआइतबार प्रधानमन्त्री सुशीला कार्कीले डा. मिश्रालाई स्वास्थ्य मन्त्रालयको नेतृत्वका लागि राष्ट्रपति रामचन्द्र पौडेल समक्ष सिफारिस गरेकी थिइन् ।\nउनीसँगै मन्त्रीका लागि सिफारिस भएका शिक्षा, विज्ञान तथा प्रविधि मन्त्रीमा महावीर पुन, उद्योग वाणिज्य तथा आपूर्ति र भूमिसुधार मन्त्रीमा पूर्वन्यायाधीश अनिलकुमार सिन्हा, कृषिमन्त्रीमा डा. मदन परियार र सञ्चार, सूचना तथा प्रविधि मन्त्रीमा जगदीश खरेललाई राष्ट्रपति पौडलले सोमबार दिउँसो शपथ खुवाए । तर अन्तिम समयमा आएर डा. मिश्राको नाम भने काटियो ।\nनवनियुक्त मन्त्रीहरूको शपथ आइतबार राति नै गर्ने तयारी थियो । तर, अकस्मात शपथ रोकियो । प्रधानमन्त्री कार्यालय स्रोत अनुसार नवनियुक्त मन्त्रीमा डा. मिश्राको नाम विवादमा परेपछि शपथको समय एकदिन पर सारिएको हो । प्रधानमन्त्री कार्कीबाट शपथ आजका लागि ‘होल्ड’ गर्न राष्ट्रपति कार्यालयलाई खबर गरिएको थियो ।\n‘डा. मिश्राको नाम विवादमा आएपछि प्रधानमन्त्री कार्यालयबाट ‘होल्ड’ गर्नुभन्ने जानकारी प्राप्त भयो,’ स्रोतले अनलाइनखबरसँग भन्यो, ‘ उहाँमाथि मेडिकल उपकरण खरिद लगायत अन्य फाइल पनि अख्तियारमा छानबिनकै क्रममा रहेकाले आज नाम काटिएको हो ।’\nडा. मिश्रा स्वास्थ्य सेवा विभागको महानिर्देशक हुँदा कतिपय निर्णयमाथि परेको उजुरी विचाराधीन छ । खासगरी स्वास्थ्य उपकरण खरिदका निर्णयमाथिको फाइलमा अनुसन्धान चलिरहेको छ र टुंगिएको छैन ।\nयो पनि पढ्नुहोस\nस्वास्थ्यमन्त्रीमा डा. संगीता मिश्रा सिफारिस\nअख्तियारका एक अधिकारीले भने, ‘यो नितान्त आयोगको आन्तरिक विषय हो । मैले अनुसन्धानको विषयमा थप बोल्न मिल्दैन ।’\nडा. मिश्राको नियुक्ति नहुनुको पछाडि ६ महिनाभन्दा लामो समयसम्म स्वास्थ्य मन्त्रालयमा हाजिर नभएको विषयलाई पनि प्रमुखताका साथ हेरिएको छ ।\nस्वास्थ्य सेवा विभागको महानिर्देशक हुँदा डा. मिश्राले म्यामोग्राम मेसिनविनाको बक्सा मात्र हस्तान्तरण गरेर रकम भुक्तानी लिएको र मेडिकल उपकरण खरिदका अन्य फाइलबारे पनि अख्तियारले अनुसन्धान गरिरहेका कारण उनको नाम काटिएको प्रधानमन्त्री कार्यालय स्रोतले जनाएको छ ।\nत्यसैगरी ११औं तहमा नियुक्तिको समयमा लोकसेवा आयोगमा फर्जी विवरण पेस गरेको आरोप पनि उनीमाथि लाग्दै आएको छ ।\nमन्त्री बन्ने भनेर अतिरिक्त सचिवबाट राजीनामा दिएकी थिइन् मिश्राले\nस्वास्थ्यमन्त्री बन्ने सम्भावना बढेपछि डा. मिश्राले आइतबार नै अतिरिक्त सचिवबाट राजीनामा दिएकी थिइन् ।\nउसो त उनी स्वास्थ्य सचिव हुन नपाएपछि ६ महिना बिदामा बसेकी थिइन् ।\nजेनजी आन्दोलनका कारण स्वास्थ्य मन्त्री पदबाट प्रदीप पौडेल पनि हटेपछि १२औं तहकी अतिरिक्त सचिव डा. मिश्रा गत बिहीबार मात्रै मन्त्रालय फर्किएकी थिइन् ।\nउनी ३ वर्षदेखि अतिरिक्त सचिव छिन् । गत वर्ष २१ फागुनमा डा. विकास देवकोटा सचिवमा बढुवा भएपछि त्यसप्रति असन्तुष्टि जनाउँदै उनी बिदामा बसेकी थिइन् ।\nवरिष्ठता मिचेर नियुक्त गरिएको भन्दै असन्तुष्ट बनेकी डा. मिश्राले निरन्तर बिदा थप्दै ६ महिनासम्म बिदामा बसिन् ।\nडा. संगीताले यसअघि स्वास्थ्य सेवा विभागको महानिर्देशक, समन्वय महाशाखा, कोशी र स्त्री तथा प्रसूति रोग अस्पतालको मेडिकल सुपरिटेन्डेन्टका रूपमा काम गरिसकेकी छिन् ।\nस्वास्थ्य सचिव नियुक्त गर्दा वरिष्ठता मिचेर डा. देवकोटालाई सचिव बनाइएको भन्दै उनले सर्वोच्चमा रिट दायर गरेकी थिइन् । उक्त रिटमाथि अहिलेसम्म सुनुवाइ भएको छैन ।\nगत ८ जेठमा अनलाइनखबरले कहिले मन्त्रालय फर्किनुहन्छ भन्ने प्रश्नको जवाफमा उनले सरकारले गल्ती स्वीकार गरेर सम्मानजनक व्यवस्थापन गरे काममा फर्किने बताएकी थिइन्  ।\n‘सरकारले गल्ती गरेपछि केही व्यवस्थापन गर्‍यो भने ठीकै छ । भएन भने अन्य कुरा सोचौंला,’ उनले अनलाइनखबरसँग तीन महिना अगाडि भनेकी थिइन् ।\nचिकित्सा सेवामा २०५७ सालमा सेवा प्रवेश गरेको र एक वर्ष काम गरेर जागिर छाडेकी थिइन् । त्यसपछि अध्ययन र निजी संस्थाहरूमा काम गरेकी डा. संगीता २०७० सालमा ११औं तहबाट फेरि स्वास्थ्य सेवाम प्रवेश गरेकी हुन् ।\nयो पनि पढ्नुहोस\nस्वास्थ्य मन्त्रीमा सिफारिस संगीताको नाम ‘होल्ड’\nकोरोना महामारीमा कोशी प्रादेशिक अस्पतालको नेतृत्व गरिसकेकी डा. मिश्राले परोपकार प्रसूति तथा स्त्रीरोग अस्पतालको निर्देशक र स्वास्थ्य विभागको महानिर्देशक बनिन् ।\nस्वास्थ्य मन्त्रालयमा चतुर खेलाडीको रूपमा डा. मिश्रा चिनिन्छिन् ।\n‘हिजो कर्मचारीको रूपमा मन्त्रालयमै हुनुहुन्थ्यो । ६ महिनासम्म बिदामा बसेर मन्त्रालयलाई पूरै असहयोग गर्नुभयो,’ मन्त्रालयका एक उच्च कर्मचारी भन्छन्, ‘मन्त्री हुने संकेत मिलेपछि हाजिर भएको दुई दिनमा राजीनमा दिनुभयो ।’\nती उच्च अधिकारीका अनुसार डा. मिश्रामा बढी महत्त्वाकांक्षा देखिन्छ । ‘उहाँमाथि कतिपय प्रश्न उब्जिएका छन् । त्यसलाई छिनोफानो नगरी मन्त्रालयको नेतृत्व लिन जानु हुँदैनथ्यो’ ती अधिकारी भन्छन्, ‘यस्तो व्यवहारले स्वास्थ्य मन्त्रालय र उनी माथि हेर्ने दृष्टिकोण नराम्रो बन्न जान्छ ।’\nडा. संगीता मिश्रा\nलेखक\nपुष्पराज चौलागाईं\nअनलाइनखबरमा आबद्ध चौलागाईं स्वास्थ्य विटमा कलम चलाउँछन् ।\nलेखकको सबै आर्टिकल\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nस्वास्थ्य मन्त्रीमा सिफारिस संगीताको नाम ‘होल्ड’\nट्रेन्डिङ\nAdvertisment\nसिफारिस\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nदुई तलाबाट हामफालेका प्रहरी : आफू जोगिए, साथी गुमाए\nरगत सकियो, चिकित्सकका आँखा रसाए\nचमक हराएको थापाथली : गाडी शोरुम बने विध्वंसको प्रतीक\nधेरै कमेन्ट गरिएका",
  "description": "६ असोज, काठमाडौं । स्वास्थ्यमन्त्री बन्न अतिरिक्त स्वास्थ्य सचिवबाट राजीनामा दिएकी डा. संगीता कौशल मिश्राको नाम विवादमा आएपछि एकाएक काटिएको छ ।\r\n\r\nआइतबार प्रधानमन्त्री सुशीला कार्कीले डा. मिश्रालाई स्वास्थ्य मन्त्रालयको नेतृत्वका लागि राष्ट्रपति रामचन्द्र पौडेल समक्ष …",
  "domain": "onlinekhabar.com",
  "enhanced": true,
  "fetched_at": "2025-09-22T22:24:34.383826Z",
  "id": "becf1281a9c78a417778c56fdef354704a20dfdc0dae0e1e6db49f5095b2d48d",
  "images": [
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/uploads/2022/01/Pushparaj.jpg",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/uploads/2025/09/Maharajgunj-police-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/uploads/2021/11/Sangita-Mishra-3-1024x683.jpg",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.onlinekhabar.com/wp-content/uploads/2025/02/Dr-sangita-mishra-1-768x512.jpg",
    "https://www.onlinekhabar.com/wp-content/uploads/2025/09/GenZ-Protest-Thapathali-Showroom-1-270x170.jpg",
    "https://www.onlinekhabar.com/wp-content/uploads/2025/09/Hospital-diary-Pushpa-270x170.png",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.nepalhomes.com/_next/static/media/logo.b90ba8bc.svg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/uploads/2025/02/Dr-sangita-mishra-1.jpg",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "यस कारण काटियो स्वास्थ्यमन्त्रीबाट डा. संगीताको नाम "
          ],
          [
            "og:url",
            "https://www.onlinekhabar.com/2025/09/1769954/this-is-why-dr-sangeetas-name-was-removed-from-the-list-of-health-ministers"
          ],
          [
            "og:description",
            "६ असोज, काठमाडौं । स्वास्थ्यमन्त्री बन्न अतिरिक्त स्वास्थ्य सचिवबाट राजीनामा दिएकी डा. संगीता कौशल मिश्राको नाम विवादमा आएपछि एकाएक काटिएको छ ।\r\n\r\nआइतबार प्रधानमन्त्री सुशीला कार्कीले डा. मिश्रालाई स्वास्थ्य मन्त्रालयको नेतृत्वका लागि राष्ट्रपति रामचन्द्र पौडेल समक्ष …"
          ],
          [
            "og:image",
            "https://www.onlinekhabar.com/wp-content/uploads/2021/11/Sangita-Mishra-3-1024x683.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "यस कारण काटियो स्वास्थ्यमन्त्रीबाट डा. संगीताको नाम "
            ],
            [
              "og:url",
              "https://www.onlinekhabar.com/2025/09/1769954/this-is-why-dr-sangeetas-name-was-removed-from-the-list-of-health-ministers"
            ],
            [
              "og:description",
              "६ असोज, काठमाडौं । स्वास्थ्यमन्त्री बन्न अतिरिक्त स्वास्थ्य सचिवबाट राजीनामा दिएकी डा. संगीता कौशल मिश्राको नाम विवादमा आएपछि एकाएक काटिएको छ ।\r\n\r\nआइतबार प्रधानमन्त्री सुशीला कार्कीले डा. मिश्रालाई स्वास्थ्य मन्त्रालयको नेतृत्वका लागि राष्ट्रपति रामचन्द्र पौडेल समक्ष …"
            ],
            [
              "og:image",
              "https://www.onlinekhabar.com/wp-content/uploads/2021/11/Sangita-Mishra-3-1024x683.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-22T16:00:19Z",
  "source": "अनलाइनखबर",
  "store_path": "_store/be/becf1281a9c78a417778c56fdef354704a20dfdc0dae0e1e6db49f5095b2d48d.json",
  "title": "यस कारण काटियो स्वास्थ्यमन्त्रीबाट डा. संगीताको नाम",
  "url": "https://www.onlinekhabar.com/2025/09/1769954/this-is-why-dr-sangeetas-name-was-removed-from-the-list-of-health-ministers",
  "version": 1
}
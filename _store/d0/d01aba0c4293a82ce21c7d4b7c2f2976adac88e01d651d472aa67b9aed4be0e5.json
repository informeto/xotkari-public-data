{
  "author": "विराट अनुपम :: विजयशमशेर र मातृकाप्रसाद कोइराला : नेपाल चीन कूटनीतिक सम्बन्धका पर्दापछाडिका नायक",
  "content": "विजयशमशेर र मातृकाप्रसाद कोइराला : नेपाल चीन कूटनीतिक सम्बन्धका पर्दापछाडिका नायक\n-\nविराट अनुपम\n|\n                                                    काठमाडाैं, असोज १७\nA\n+\nA\nA\n-\nयो वर्ष नेपाल र चीनले कूटनीतिक सम्बन्धको ७० वर्षगाँठ मनाइरहेका छन् । सन् १९५५ अगस्ट १ का दिन काठमाडौंमा नेपाल र जनवादी गणतन्त्र चीनले गरेको हस्ताक्षरको आधारमा कूटनीतिक सम्बन्ध बनेको बताइन्छ । रोचक कुरा चाहिँ यो छ कि नेपाल र बेलायतको कूटनीतिक सम्बन्ध सन् १८१६ मा भएको सुगौली सन्धिलाई मानिन्छ । त्यो इस्ट इण्डिया कम्पनी र नेपालका बीचमा भएको थियो ।\nयुद्धपछि बेलायत पक्षधरसँग भएको सन्धिजस्तै सन्धि त्यो भन्दा ठीक २४ वर्षअगाडि चीनसँग पनि भएको थियो । सन् १७९२ अक्टोबर २ मा नेपाल, भोट र चीनको बेत्रावति सन्धि भएको थियो । तिब्बत हमला गर्ने नेपाललाई हराएर चीनले सन्धि गराएको थियो । जुन सन्धिमा सुगौली सन्धिजस्तो एकतिहाइ भूगोल त गुमेन । तर भावना भने गुम्यो किनभने सन्धिमा लेखिएको थियो, ‘नेपाल र भोटले चीनलाई पिता मान्नेछन् ।’\nसातबुँदे सन्धिको सुरुमै यो बुँदा छ । यो सन्धिलाई आधार मान्ने हो भने त नेपाल र चीनको कूटनीतिक सम्बन्ध भएको २ सय ३३ वर्ष पुग्छ । तर अहिले चलनचल्तीमा ७० वर्ष पुगेको मानिन्छ । सुगौली सन्धिलाई बेलायतसँगको कूटनीतिक साइनोको मानक मान्ने हो भने बेत्रावति सन्धिलाई चीनसँगको सन्धिको मानक मान्नुपर्ने हो । जुन मानिएको छैन । बेलायतसँग सरकारीस्तरको सम्बन्ध त सन् १९२३ मा आएर त भएको हो । र एकअर्काको देशमा दूतावास बन्ने प्रक्रिया सुरु भएको हो ।\nसन् १९५५ मा नेपाल र चीनको कूटनीतिक सम्बन्धमा धेरैले लिने नेपाली पक्षमा दुई नाम हुन् राजा महेन्द्र र प्रजातान्त्रिक योद्धा बीपी कोइराला । कारण पनि छ, राजा महेन्द्र सक्रिय हुँदा सन्धि भएको थियो । बीपीले स्वागत गरेका थिए । सन् १९६० मा आएर त बीपी प्रधानमन्त्री बनिहाले । देशको प्रथम जननिर्वाचित प्रधानमन्त्री बीपीले सन् १९६० अप्रिल २८ मा चीनसँग शान्ति तथा मैत्री सन्धिमा हस्ताक्षर गरेका थिए ।\nनेपाल चीन मित्रताका गुमनाम दुई नायक मातृकाप्रसाद कोइराला र विजयशमशेर\nयो वर्ष नेपाल चाइना मिडिया फोरमले नेपाल चीन कूटनीतिक सम्बन्ध स्थापनाको बारेमा पुस्तक ल्यायो । ‘सुमधुर सम्बन्धका ७० साल’ नामक पुस्तकमा नेपाल चीन सम्बन्धका सुरुवाती पात्रमा नेपाली पक्षबाट राजा महेन्द्रको चर्चा गरिएको छ भने सम्बन्ध स्थापना भएपछि महेन्द्रसँग ओहोदाको प्रमाणपत्र लिएका भारतस्थित चिनियाँ राजदूत युआन चुङ सियनको चर्चा गरिएको छ ।\nमातृकाप्रसाद कोइराला र विजयशमशेरको चर्चा गरिएको छैन । तर यी दुई पात्र नेपाल चीन जोड्ने प्रथम पुस्ताका सेतु हुन् । उनीहरूका रेकर्ड भएका लिखतले यसको प्रणात दिन्छ । अन्तिम राणा प्रधानमन्त्री मोहनशमशेरका पुत्र तथा अहिलेका राप्रपा नेता पशुपति शमशेरका पिता विजयशमशेर चतुर कूटनीतिज्ञ थिए । उनको भारतमा राजदूत हुँदाकै समयमा निधन भएको थियो । निधनमा भारतले एक दिने शोक बिदा पनि दिएको मदनकुमार भट्टराईको पुस्तक ‘परराष्ट्रका पात्र’मा उल्लेख गरिएको छ ।\nसन् १९५१ अगस्ट १ बाट सन १९५४ जुलाईसम्म भारतको राजदूत भएका थिए । चीनसँग कूटनीतिक सम्बन्ध बन्नुभन्दा ठीक दुई वर्षअगाडि विजयशमशेरले चिनियाँ राजदूतसँग दिल्लीमा भेट गरेका थिए । गोप्य भेटमा दुई देशको कूटनीतिक सम्बन्ध बन्नेमा कुराकानी भएको थियो । भेटको जानकारी विजयशमशेरले सन् १९५३ जुलाई २ मा एक पत्र लेखेर प्रधानमन्त्री मातृकाप्रसाद कोइरालालाई जानकारी दिए ।\nलेखे, ‘आज चाइनिज राजदूतसँग पनि बहुतै महत्त्वपूर्ण कुरा भएको अर्को गोप्यपत्रबाट विदित हुनेछ । यस विषय ज्यादै गहिरो ध्यान दिनुपर्ने आवश्यक तपाईंलाई छ । यी सबै कुरा अनि गोप्य रहोस् भन्ने चाइनिजको जिकिर छ ।’ पत्रमा विजयशमशेरले थपेका छन्, ‘धेरै पटक भित्रबाट यस विषयमा प्रेसर आइसक्यो । हामीले सँधै लत्याएम भने त चिँडिएलान् र असर नराम्रो पर्न जाला भन्ने  सम्भव तपाईंमा जरुर छिपेको छैन ।’\nयो पत्र लेखेको भोलिपल्ट अर्को पत्र विजयशमशेरले लेखेका छन् । पत्रमा उनले भनेका छन्, ‘चीन सरकारको पूरा समानताको आधारमा दौत्य सम्बन्ध खोली पहिले एकपटक नेपाल चीनको अधिनमा भएको कुरा सबै बिर्सने अभिप्राय प्रस्टै बुझिन्छ । अब यस विषय मैले के गर्नुपर्ने हो पूरा खुलस्त आदेश पाएमा सोबमोजिम कारबाही गर्ने थिएँ । यी सबै कुरा हाललाई अतिगोप्य राख्न  चिनियाँ राजदूतले जोडसाथ अनुरोध गर्नुभएकोले सो पनि पेस गरेको छु ।’\nपत्रमा विजयशमशेरले जोडेका छन्, ‘पहिलो दफामा चाउ एनलाई महोदयले पठाएको नोट र म परराष्ट्र मन्त्रालयमा डाइरेक्टर जनरल भएको बखत पठाएको जवाफ त्यहाँ मन्त्रालयको फाइलमा जरुर मौजात हुनुपर्छ, मलाई सम्झना छ ।’\nचीनसँग कूटनीतिक सम्बन्ध स्थापना भएको ठीक ११ महिनाअगाडि सन् १९५४ सेप्टेम्बर २ मा मातृकाप्रसाद कोइरालाले चीनसँग कूटनीतिक सम्बन्ध हुनुपर्ने पत्र राजालाई पठाएका थिए । मातृकापुत्र कमल कोइरालाले बजारमा ल्याएको संकलनका अनुसार पत्रमा मातृकाले लेखेका छन्, ‘चाइना र हाम्रो सम्बन्धलाई चाँडो यौटा आकार नदिई भएको छैन एवं यसमा बुद्धि पुर्‍याउन पर्ने देखिन्छ ।’\nयसरी चीनसँग कूटनीतिक सम्बन्धको वकालत गर्ने मातृकाप्रसादलाई भारतपरस्तको आरोप जीवनभर लाग्यो । अहिले पनि लाग्ने गरेको छ । नेपाल र चीनको कूटनीतिक सम्बन्ध बन्ने, एकअर्काका देशमा दूतावास हुने कुरामा विमति भएको भारतीय लाइनभन्दा भिन्न मातृकाको चीनसँग नेपालको कूटनीतिक सम्बन्ध हुनुपर्ने प्रमाणित दस्तावेजले बोल्छन् ।\nविजयशमशेरको पनि कथा उस्तै छ । अन्तिम राणा प्रधानमन्त्रीका पुत्रको रूपमा उनले आलोचना पनि खेपे । तर उनले देखिने काम राणाकालमा पनि गरे । प्रजातन्त्रकालमा पनि गरे । राणा कालमा परराष्ट्र मन्त्रालयको डाइरेक्टर जनरल हुँदा सन् १९४९ मा उनले संयुक्त राष्ट्रसंघको सदस्यताको लागि पत्र लेखे । जहानियाँ राणा शासनकालमा नेपाल बाहिरी विश्वसँग खुल्न चाहेको थिएन भन्ने स्थापित तर्कलाई यही तथ्यले काट्छ ।\nप्रकाशित मिति: शुक्रबार, असोज १७, २०८२\n०७:०४\nविराट अनुपम\nप्रतिक्रिया दिनुहोस्\nसमाचार\nभारत आउँदै मेस्सी, यस्तो छ भ्रमण तालिका\nभारत आउँदै मेस्सी, यस्तो छ भ्रमण तालिका\n1 min read\nसमाचार\nबागमतीसहित चार प्रदेशमा भारी वर्षाको सम्भावना, उच्च सतर्कता अपनाउन अनुरोध\nबागमतीसहित चार प्रदेशमा भारी वर्षाको सम्भावना, उच्च सतर्कता अपनाउन अनुरोध\n4 min read\nसमाचार\nपाँच प्रदेशमा चार दिनसम्म अत्यावश्यकबाहेक यात्रा नगर्न विपद् प्राधिकरणको आह्वान\nपाँच प्रदेशमा चार दिनसम्म अत्यावश्यकबाहेक यात्रा नगर्न विपद् प्राधिकरणको आह्वान\n3 min read\nहाम्रो छनौट\nसम्पादकीय\nशोक र शक्तिबीचको दसैँ\nआज देश शोकमा छ । आर्थिक समृद्धिको सपनामा छ । राजनीतिक मात्र होइन, सरकार स्थिरताको पक्षमा छ । दलको आन्तरिक समीक्षा र सुधारको मागमा छ । सामाजिक गतिको बुझाइको अपेक्षामा छ । त्यस अर्थमा जेन–जी आन्दोलनको बलिदानी बहुआयामिक छ ।\n5 min read\nसमाचार\nशोकको छायामा आशाको दसैँ\nयो दसैँमा एउटै कामना छ, एउटै प्रार्थना छ । यही कि हामी सबैले आफ्नो सबैभन्दा ठूलो शक्ति, आफ्नो भोटको सदुपयोग गरौँ । महिषासुरहरूलाई शीर उठाउनबाट रोकौँ ।\n7 min read\nराजनीति\nदण्डहीनताको अन्त्य गर्न तत्कालीन सरकार र आन्दोलनकारीलाई न्यायको कठघरामा उभ्याऊ\n10 min read\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nभर्खरै\nबडादसैँ टीकाको दोस्रो दिन, हिजो नभ्याउनेहरू आज आशीर्वाद थाप्दै\n2 min read\nविजयशमशेर र मातृकाप्रसाद कोइराला : नेपाल चीन कूटनीतिक सम्बन्धका पर्दापछाडिका नायक\n7 min read\nभारत आउँदै मेस्सी, यस्तो छ भ्रमण तालिका\n1 min read\nकस्तो रहला आज दिनभर र राति देशभरको माैसम ?\n1 min read\nरूस र युक्रेनद्वारा १८५ जना युद्धबन्दीहरू साटासाट\n2 min read\nलोकप्रिय\nगुण्डुमा ओलीको भाषण र गृह मन्त्रालयको  वक्तव्य\n3 min read\nबालेनको विरोध गरे 'तेरो लास पनि नभेटिएला' भन्दै धम्काएपछि माजिदले दिए साइबर ब्युरोमा उजुरी\n1 min read\n१७ वर्षपछि पूर्वराजाको हैसियत स्वीकारेका ज्ञानेन्द्र शाह\n2 min read\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\n‘हामी नेपाल’ विवादमा परेपछि सहयोग उठाउन सुदन गुरुङ समूहले अघि सार्‍यो नयाँ ‘आइडिया’\n2 min read\nविचार\nदसैँको मिथिला रूप : आस्था, अन्धविश्वास र आजको विकृति\n10 min read\nशोकको छायामा आशाको दसैँ\n7 min read\nओलीको छायामुनि अंकुरिएको विद्रोह\n6 min read\nब्लग\nखसी चराउन जाँदाको दसैँ झलझली सम्झिन्छुु\n4 min read\nयसपालि त यस्तै भयो आमा, अर्को दसैँमा आउँछु\n1 min read\nआधार शिविरको टेन्टबाट मध्यरातमा जे देखियो...\n19 min read\nशिक्षा\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nभोलिसम्म शिक्षकको तलब नदिने प्रधानाध्यापकलाई कारबाही गरिनेछ: शिक्षामन्त्री पुन\n1 min read\nसीटीईभीटीलाई शिक्षामन्त्री पुनको चार बुँदे निर्देशन\n1 min read",
  "description": "यो वर्ष नेपाल र चीनले कूटनीतिक सम्बन्धको ७० वर्षगाँठ मनाइरहेका छन् । सन् १९५५ अगस्ट १ का दिन काठमाडौंमा नेपाल र जनवादी गणतन्त्र चीनले गरेको हस्ताक्षरको आधारमा कूटनीतिक सम्बन्ध बनेको बताइन्छ । रोचक कुरा चाहिँ यो छ कि नेपाल र बेलायतको कूटनीतिक सम्बन्ध सन् १८१६ मा भएको सुगौली सन्धिलाई मानिन्छ ।...",
  "domain": "shilapatra.com",
  "enhanced": true,
  "fetched_at": "2025-10-03T01:59:49.754567Z",
  "id": "d01aba0c4293a82ce21c7d4b7c2f2976adac88e01d651d472aa67b9aed4be0e5",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "विजयशमशेर र मातृकाप्रसाद कोइराला : नेपाल चीन कूटनीतिक सम्बन्धका पर्दापछाडिका नायक"
          ],
          [
            "og:url",
            "https://shilapatra.com/detail/168897/"
          ],
          [
            "og:description",
            "यो वर्ष नेपाल र चीनले कूटनीतिक सम्बन्धको ७० वर्षगाँठ मनाइरहेका छन् । सन् १९५५ अगस्ट १ का दिन काठमाडौंमा नेपाल र जनवादी गणतन्त्र चीनले गरेको हस्ताक्षरको आधारमा कूटनीतिक सम्बन्ध बनेको बताइन्छ । रोचक कुरा चाहिँ यो छ कि नेपाल र बेलायतको कूटनीतिक सम्बन्ध सन् १८१६ मा भएको सुगौली सन्धिलाई मानिन्छ ।..."
          ],
          [
            "og:image",
            "https://shilapatracdn.de/uploads/posts/final-Matrika-koirala--1759454501.jpg"
          ],
          [
            "og:type",
            "article"
          ],
          [
            "og:site_name ",
            "विजयशमशेर र मातृकाप्रसाद कोइराला : नेपाल चीन कूटनीतिक सम्बन्धका पर्दापछाडिका नायक"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "विजयशमशेर र मातृकाप्रसाद कोइराला : नेपाल चीन कूटनीतिक सम्बन्धका पर्दापछाडिका नायक"
            ],
            [
              "og:url",
              "https://shilapatra.com/detail/168897/"
            ],
            [
              "og:description",
              "यो वर्ष नेपाल र चीनले कूटनीतिक सम्बन्धको ७० वर्षगाँठ मनाइरहेका छन् । सन् १९५५ अगस्ट १ का दिन काठमाडौंमा नेपाल र जनवादी गणतन्त्र चीनले गरेको हस्ताक्षरको आधारमा कूटनीतिक सम्बन्ध बनेको बताइन्छ । रोचक कुरा चाहिँ यो छ कि नेपाल र बेलायतको कूटनीतिक सम्बन्ध सन् १८१६ मा भएको सुगौली सन्धिलाई मानिन्छ ।..."
            ],
            [
              "og:image",
              "https://shilapatracdn.de/uploads/posts/final-Matrika-koirala--1759454501.jpg"
            ],
            [
              "og:type",
              "article"
            ],
            [
              "og:site_name ",
              "विजयशमशेर र मातृकाप्रसाद कोइराला : नेपाल चीन कूटनीतिक सम्बन्धका पर्दापछाडिका नायक"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-03T01:19:00Z",
  "source": "Shilapatra",
  "store_path": "_store/d0/d01aba0c4293a82ce21c7d4b7c2f2976adac88e01d651d472aa67b9aed4be0e5.json",
  "title": "विजयशमशेर र मातृकाप्रसाद कोइराला : नेपाल चीन कूटनीतिक सम्बन्धका पर्दापछाडिका नायक",
  "url": "https://shilapatra.com/detail/168897",
  "version": 1
}
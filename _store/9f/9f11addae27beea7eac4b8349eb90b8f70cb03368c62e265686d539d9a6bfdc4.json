{
  "author": "सेतोपाटी संवाददाता :: Setopati",
  "content": "वर्षा गराउने प्रणाली भित्रन लागेपछि विपद प्राधिकरणले जारी गर्‍यो सात बुँदे निर्देशन\nसेतोपाटी संवाददाता\nकाठमाडौं, असोज १६\nबंगालको खाडीमा विकास भएको न्यूनचापीय प्रणाली नेपाल भित्रिएर भारी वर्षा गराउने सम्भावना देखेपछि राष्ट्रिय विपद जोखिम न्यूनीकरण तथा व्यवस्थापन प्राधिकरणले सात बुँदे निर्देशन जारी गरेको छ।\nजल तथा मौसम विज्ञान विभागले आगामी असोज १७ गतेदेखि २० गतेसम्म देशका खासगरी कोशी, मधेस, बागमती, गण्डकी र लुम्बिनी प्रदेशमा मध्यमदेखि भारी वर्षाको सम्भावना रहेको बताएको छ।\nविभागले नारायणी, बागमती, कमला र कोशी नदीमा बहाव खतरा तह आसपास पुग्न सक्ने पनि बताएको छ।\nविशेषतः बागमती प्रदेशको काठमाडौं उपत्यका, काभ्रे, सिन्धुपाल्चोक, रसुवा, मकवानपुर, चितवन, कोशी प्रदेशको संखुवासभा, ताप्लेजुङ, इलाम, झापा, मोरङ, मधेस प्रदेशको बारा, पर्सा, सर्लाही, रौतहट र आसपासका जिल्ला भई बहने स–साना नदीहरूमा आकस्मिक बहावको जोखिमसमेत औंल्याएको छ।\nत्यस्तैले उल्लिखित अवधिमा अत्यन्त जरुरी नभई सकेसम्म घरदेखि टाढा र रातिको समयमा यात्रा नगर्न प्राधिकरणले सतर्क गराएको छ।\nसम्बन्धित जिल्ला विपद् व्यवस्थापन समितिले वर्षा र बाटोको अवस्था हेरी सवारी सञ्चालनमा रोक लगाउनेबारे आवश्यक निर्णय लिन र सो निर्णय पालना गराउन पनि प्राधिकरणले भनेको छ।\nपहिरोको जोखिममा रहेका तथा नदी किनारका बस्तीहरुमा उच्च सतर्कता अपनाउन आग्रह गरेको छ। यस्तै, डुबान हुने बस्तीका बासिन्दाहरूले उँचो (अग्लो) र सुरक्षित स्थानबारे जानकारी लिने र अरूलाई पनि जानकारी दिने काम गर्न प्राधिकरणले भनेको छ।\nआवश्यक पर्नासाथ सुरक्षित स्थानमा जान, तीनवटै सुरक्षा निकाय, स्थानीय तह, स्वयंसेवकलगायत सरोकारवाला सबै निकाय प्रतिकार्यका लागि तयारी अवस्थामा रहन प्राधिकरणले आग्रह गरेको छ।\nजोखिमयुक्त राजमार्ग र सडकहरुमा तुरुन्त परिचालन हुने गरी डोजर, एक्साभेटर, लोडर लगायतका साधनहरू तयारी अवस्थामा राख्न र पूर्वतयारी, पूर्वकार्य, प्रतिकार्यमा सहयोग गर्ने साझेदार संस्थाहरू जिल्ला विपद् व्यवस्थापन समिति, स्थानीय विपद् व्यवस्थापन समितिको सम्पर्कमा रही सतर्क रहन पनि प्राधिकरणले भनेको छ।\nप्रकाशित मिति: बिहीबार, असोज १६, २०८२\n०८:२०\nसिफारिस\nमिथिलामा आज रावण वध उत्सव\nवर्षा गराउने प्रणाली भित्रन लागेपछि विपद प्राधिकरणले जारी गर्‍यो सात बुँदे निर्देशन\n१५ सय अमेरिकी डलरभन्दा बढी विदेशी मुद्रा नगदमा नराख्नू– अर्थ मन्त्रालय\nमौसम विभागले भन्यो– असोज १७ देखि २० गतेसम्म १७ वटा जिल्ला बाढीको उच्च जोखिममा\nवेस्ट इन्डिजसँग खेल सुरू हुनु ४५ मिनेटअघि नखेल्ने भनेका थिए सन्दीपले\nअबदेखि प्रतिनिधिसभाको पुरानो म्यान्डेट र प्रदेशसभाको नयाँ म्यान्डेटले गर्नेछ राष्ट्रपति निर्वाचन\nप्रतिक्रिया दिनुहोस्\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nश्रीमान एनजिओमा काम गर्छ भनेको त त्यस्तो काम पो गर्ने रहेछ!\nअर्जुन मोहन भट्टराई\nत्यो दसैं अनि 'मिस्टिनको कनिके घिउ'\nअमृता पौडेल\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "बंगालको खाडीमा विकास भएको न्यूनचापीय प्रणाली नेपाल भित्रिएर भारी वर्षा गराउने सम्भावना देखेपछि राष्ट्रिय विपद जोखिम न्यूनीकरण तथा व्यवस्थापन प्राधिकरणले सात बुँदे निर्देशन जारी गरेको छ।",
  "domain": "setopati.com",
  "enhanced": true,
  "fetched_at": "2025-10-02T04:32:10.016396Z",
  "id": "9f11addae27beea7eac4b8349eb90b8f70cb03368c62e265686d539d9a6bfdc4",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "वर्षा गराउने प्रणाली भित्रन लागेपछि विपद प्राधिकरणले जारी गर्‍यो सात बुँदे निर्देशन"
          ],
          [
            "og:url",
            "https://www.setopati.com/social/370676/"
          ],
          [
            "og:description",
            "बंगालको खाडीमा विकास भएको न्यूनचापीय प्रणाली नेपाल भित्रिएर भारी वर्षा गराउने सम्भावना देखेपछि राष्ट्रिय विपद जोखिम न्यूनीकरण तथा व्यवस्थापन प्राधिकरणले सात बुँदे निर्देशन जारी गरेको छ।"
          ],
          [
            "og:image",
            "https://www.setopati.com/uploads/posts/bagmati-asoj-12-(11)-ink-1727488072.jpeg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "वर्षा गराउने प्रणाली भित्रन लागेपछि विपद प्राधिकरणले जारी गर्‍यो सात बुँदे निर्देशन"
            ],
            [
              "og:url",
              "https://www.setopati.com/social/370676/"
            ],
            [
              "og:description",
              "बंगालको खाडीमा विकास भएको न्यूनचापीय प्रणाली नेपाल भित्रिएर भारी वर्षा गराउने सम्भावना देखेपछि राष्ट्रिय विपद जोखिम न्यूनीकरण तथा व्यवस्थापन प्राधिकरणले सात बुँदे निर्देशन जारी गरेको छ।"
            ],
            [
              "og:image",
              "https://www.setopati.com/uploads/posts/bagmati-asoj-12-(11)-ink-1727488072.jpeg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-02T02:35:57Z",
  "source": "सेतोपाटी",
  "store_path": "_store/9f/9f11addae27beea7eac4b8349eb90b8f70cb03368c62e265686d539d9a6bfdc4.json",
  "title": "वर्षा गराउने प्रणाली भित्रन लागेपछि विपद प्राधिकरणले जारी गर्‍यो सात बुँदे निर्देशन",
  "url": "https://www.setopati.com/social/370676",
  "version": 1
}
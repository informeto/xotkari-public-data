{
  "author": "",
  "content": "Comments\nShares\nतुइनखोला पहिरो पन्छाउने एक्साभेटर चालक भन्छन्- जति बेला पनि ज्यान जान सक्छ\n‘चाडपर्वको मुख छ, धेरै मानिसहरू घर जान खोजिरहेका छन्, कतिपय बाटोमा नै अलपत्र छन् चाँडै पन्छाएर सक्न पाए सबैलाई सजिलो हुने थियो भन्ने कुरा मेरो दिमागमा आइरहन्छ,’ कमलेश भन्छन् ।\n0\nComments\nShares\nसुवास पण्डित\n२०८२ असोज  ९ गते १६:४५\n९,असोज, चितवन । कहिले जोडले हावा चल्छ, कहिले चर्को घाम त कहिले क्षणभरमा नै पानी पर्छ, इच्छाकामना गाउँपािलका–५ को तुइनखोलामा ।\nजहाँ मंगलबार दिउँसो पौने ५ बजे भीषण पहिरो आएर सडक नै पुरिएको छ । डाँडा नै झरेर बसेको छ सडकमा । यही पहिरोका कारणले मुग्लिन नाराणगढ सडकखण्ड घण्टादेखि अवरुद्ध छ । सवारी साधन, तिनका चालक, सहचालकहरू अलपत्र छन् । कहिले सडक खुल्ला भनेर उनीहरू बसिरहेका छन् । चाडपर्वको मुखमा महत्त्वपूर्ण सडक बन्द भएकोले खुलाउन सरकारी अधिकारीले अथक प्रयास पनि गरिरहेका छन् ।\nतुइनखोलामा पारी(मुग्लिनतर्फ) फरक खालको चट्टान छ भने, वारी (नाराणगढतर्फ) फरक खालको चट्टान छ । वारी नारायणगढतर्फ झरेको विशाल पहिरो पन्छाउन विहान ६ बजेदेखि नै खट्दै आएका छन्, सर्लाहीका कमलेश कुमार चौधरी । एक्साभेटर लिएर दिनभर यहीँ सडकको पहिरो पन्छाउन उनी निकै मेहनत गरिरहेका छन् ।\nउनको दैनिकी विगत केही दिनदेखि यसरी नै वितिरहेको छ । गत शुक्रबार साँझ आएको पहिरो पन्छाएर भ्याएको २ दिन पनि नहुँदै मंगलबार झन ठूलो पहिरो आएपछि कमलेश जति सक्दो छिटो यसलाई पन्छाउन लागिपरेका छन् ।\n‘चाडपर्वको मुख छ, धेरै मानिसहरू घर जान खोजिरहेका छन्, कतिपय बाटोमा नै अलपत्र छन् चाँडै पन्छाएर सक्न पाए सबैलाई सजिलो हुने थियो भन्ने कुरा मेरो दिमागमा आइरहन्छ,’ कमलेश भन्छन्, ‘देश र जनताका लागि मैले यति गर्नु नै पर्छ भन्ने लाग्छ ।’\nथुप्रै मानिसहरू सडकमा अलपत्र परेकोले गर्दा पनि आफूहरू जोखिम मोलेर काम गर्न कस्सिएको उनले बताए ।\nकमलेशले एक्साभेटर चलाउन थालेको १७ बर्ष वित्यो । पहिले नीजि संस्थामा काम गरेका कमलेशले सडक डिभिजनमा काम गर्न थालेको ७ बर्ष मात्रै भयो । तुइनखोलाको पहिरो आफूले गरेका काम मध्येमा सबैभन्दा खतनाक रहेको उनले सुनाए । काम गर्दागर्दै कतिबेला माथिबाट पहिरो आएर सोहोरेर त्रिशूलीमा लैजान की भन्ने डर उनको मनमा भैरहन्छ । ‘असाध्यै जोखिम छ, ज्यानको नै आश मारेर काम गरिरहेका छौं, जतिबेला जे सुकै घटना पनि हुन सक्छ,’ कमलेश भन्छन्, ‘भगवानको नाम लिएर काम गर्ने हो, जिम्मेबारीबाट भाग्न पनि त भएन ।’\nउनले यस्तो जोखिममा काम गरेको छु भनेर अहिलेसम्म परिवारलाई समेत भनेका छैनन् । ‘परिवारले यस्तो पहिरो गएको भीरमा काम गरेको थाहा पाए भने जागिर छाडेर आउनु भन्छन्’ कमलेश भन्छन्, ‘एकदिन मर्ने जूनी नै हो भनेर काम गरिरहेको छु, अरु साथीहरू पनि छन् ।’\nतुइनखोलामा नै काम गर्दा केही बर्ष अगाडि एक जना डोजर अपरेटरको ढुंगाले लागेर मृत्यु भएको थियो ।\nकमलेशले शुक्रबार आएको पहिरो र मंगलबार आएको पहिरोको प्रकृति थोरै फरक रहेको बताए । ‘शुक्रबारको पहिरोमा माटो र साना साना ढुंगाहरू थिए तर मंगलबारको पहिरोमा ठूला ढुंगाहरू पनि छन्, त्यसैले पन्छाउन समय लाग्छ’ कमलेश भन्छन्, ‘थप पहिरो आएन, पानी परेन भने शुक्रबारसम्म बाटो खुलाउन सकिन्छ होला ।’ अहिले नारायणगढतर्फबाट २ वटा र मुग्लिनतर्फबाट २ वटा मेसिन लगाएर पहिरो पन्छाउने काम भैरहेको छ । धेरै मेसिन एकैपटक लगाउन मिल्ने ठाउँ नै छैन ।\n१६० मिटर लामो, २० मिटर उचाई, १० मिटर चौडाइको पहिरो निकै ठूलो छ । वारीवाट पारी देखिदैन । यहाँको सबै माटो ढुंगालाई त्रिशूली नदीमा खसालिएको छ । सडक डिभिजन कार्यालयले त्यहाँ जम्मा भएको परीमाण नदीमा फाल्नु बाहेक अर्को उपाय देखेको छैन । ठूलो ठाउँ भएको भए कतैं पन्छाएर राखेर पछि अर्को प्रयोजनका लागि प्रयोग गर्न सक्ने अवस्था हुन सक्थ्यो तर भूबनोटका कारण सम्भव छैन । पहिरोले माथिको भाग झरे पनि सडकको भाग भने केही भएको छैन । यसलाई एक्साभेटर चालक र इन्जिनियरहरूले सकारात्मक रूपमा लिएका छन् ।\nतुइनखोला पहिरो\nलेखक\nसुवास पण्डित\nपण्डित अनलाइनखबर डटकमका चितवन संवाददाता हुन् ।\nलेखकको सबै आर्टिकल\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nतुइनखोलाको पहिरो पन्छाउने काम ६० प्रतिशत सकियो, आज रातिसम्म सडक सञ्चालनमा आउने अपेक्षा\nतुइनखोला पहिरो हटाउन चाहिनेभन्दा धेरै मेसिन प्रयोग गरिएको छ : भौतिकमन्त्री\nतुइनखोला पहिरोको सास्ती : यसरी तार्छन् युवाले मोटरसाइकल\nतुइनखोला पहिरो : १६० मिटर सडक ढाकिने गरी बन्यो २० मिटर अग्लो पहाड\nयी हुन् तुइनखोला पहिरो छल्न प्रयोग हुने वैकल्पिक सडक\nतुइनखोलामा फेरि खस्यो भयंकर पहिरो, राजमार्ग पूर्ण अवरुद्ध\nट्रेन्डिङ\nAdvertisment\nसिफारिस\nआउने दिनका चिन्ताहरू\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nधेरै कमेन्ट गरिएका",
  "description": "९,असोज, चितवन । कहिले जोडले हावा चल्छ, कहिले चर्को घाम त कहिले क्षणभरमा नै पानी पर्छ, इच्छाकामना गाउँपािलका–५ को तुइनखोलामा ।\r\nजहाँ मंगलबार दिउँसो पौने ५ बजे भीषण पहिरो आएर सडक नै पुरिएको छ । डाँडा …",
  "domain": "onlinekhabar.com",
  "enhanced": true,
  "fetched_at": "2025-09-25T11:40:33.261801Z",
  "id": "9f8fe35c7b005699938473513c320279a224f817a7305efffd893ca186e20392",
  "images": [
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/Tuin-khola-1-768x375.jpg",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/uploads/2021/05/Subas-Pandit-150x150.png",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/uploads/2025/09/Tuinkhola-kamalesh-1024x500.jpg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.nepalhomes.com/_next/static/media/logo.b90ba8bc.svg",
    "https://www.onlinekhabar.com/wp-content/uploads/2025/09/kulman-ghishing-and-rameshore-khanal-768x427.png",
    "https://www.onlinekhabar.com/wp-content/uploads/2025/09/tuiekhola-pahiro_baikalpik-sadak-768x375.png",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.onlinekhabar.com/wp-content/uploads/2025/09/twin-khola-pahiro-1113-cover-768x375.jpg",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.onlinekhabar.com/wp-content/uploads/2025/09/Kamalesh-Driver.jpg",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.onlinekhabar.com/wp-content/uploads/2025/09/tuinkhola-pahiro-768x375.png",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.onlinekhabar.com/wp-content/uploads/2025/09/Tuinkhola-travel-1230-768x432.jpg",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.onlinekhabar.com/wp-content/uploads/2025/09/Tuinkhola-kamalesh-2.jpg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "तुइनखोला पहिरो पन्छाउने एक्साभेटर चालक भन्छन्- जति बेला पनि ज्यान जान सक्छ "
          ],
          [
            "og:url",
            "https://www.onlinekhabar.com/2025/09/1772291/excavator-driver-clearing-tuinkhola-landslide-says-life-can-be-lost-at-any-time"
          ],
          [
            "og:description",
            "९,असोज, चितवन । कहिले जोडले हावा चल्छ, कहिले चर्को घाम त कहिले क्षणभरमा नै पानी पर्छ, इच्छाकामना गाउँपािलका–५ को तुइनखोलामा ।\r\nजहाँ मंगलबार दिउँसो पौने ५ बजे भीषण पहिरो आएर सडक नै पुरिएको छ । डाँडा …"
          ],
          [
            "og:image",
            "https://www.onlinekhabar.com/wp-content/uploads/2025/09/Tuinkhola-kamalesh-1024x500.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "तुइनखोला पहिरो पन्छाउने एक्साभेटर चालक भन्छन्- जति बेला पनि ज्यान जान सक्छ "
            ],
            [
              "og:url",
              "https://www.onlinekhabar.com/2025/09/1772291/excavator-driver-clearing-tuinkhola-landslide-says-life-can-be-lost-at-any-time"
            ],
            [
              "og:description",
              "९,असोज, चितवन । कहिले जोडले हावा चल्छ, कहिले चर्को घाम त कहिले क्षणभरमा नै पानी पर्छ, इच्छाकामना गाउँपािलका–५ को तुइनखोलामा ।\r\nजहाँ मंगलबार दिउँसो पौने ५ बजे भीषण पहिरो आएर सडक नै पुरिएको छ । डाँडा …"
            ],
            [
              "og:image",
              "https://www.onlinekhabar.com/wp-content/uploads/2025/09/Tuinkhola-kamalesh-1024x500.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-25T11:00:17Z",
  "source": "अनलाइनखबर",
  "store_path": "_store/9f/9f8fe35c7b005699938473513c320279a224f817a7305efffd893ca186e20392.json",
  "title": "तुइनखोला पहिरो पन्छाउने एक्साभेटर चालक भन्छन्- जति बेला पनि ज्यान जान सक्छ",
  "url": "https://www.onlinekhabar.com/2025/09/1772291/excavator-driver-clearing-tuinkhola-landslide-says-life-can-be-lost-at-any-time",
  "version": 1
}
{
  "author": "सेतोपाटी संवाददाता :: Setopati",
  "content": "निजी क्षेत्रलाई सुरक्षाको प्रत्याभूति चाहिएको छ: अध्यक्ष ढकाल\nसेतोपाटी संवाददाता\nअसोज ७, काठमाडौं\nफाइल।\nनेपाल उद्योग वाणिज्य महासंघका अध्यक्ष चन्द्रप्रसाद ढकालले निजी क्षेत्रलाई हेर्ने दृष्टिकोणमा परिवर्तनको आवश्यकता रहेको बताएका छन्।\nउनले वर्तमान सरकारले छोटो समयमै निजी क्षेत्रको धारणाअनुसार राहतका प्याकेज घोषणा गरेर मनोबल बढाउने काम प्रशंसनीय रहेको बताए। यद्यपि, पछिल्ला आन्दोलनहरूमा निजी क्षेत्रमाथि भएको क्षतिले गर्दा व्यवसायीमा असुरक्षाको भावना बढेकोले सरकारबाट सुरक्षाको प्रत्याभूति खोजिएको पनि उनले बताए।\nनेपाल आर्थिक पत्रकार समाज (सेजन) को नयाँ कार्यसमितिलाई महासंघमा स्वागत गर्ने कार्यक्रममा बोल्दै ढकालले निजी क्षेत्र सबैभन्दा ठूलो रोजगारदाता भए पनि हरेक आन्दोलनको निशानामा पर्नु गम्भीर विषय भएको उल्लेख गरे।\nहालै जेनजीको नाममा भएको आन्दोलनका क्रममा भएको तोडफोड र आगजनीले निजी क्षेत्रमा करिब ८० अर्ब रूपैयाँ बराबरको क्षति भएको प्रारम्भिक आकलन गरिएको उनको भनाइ छ।\n'हामी विभिन्न समयमा विभिन्न राजनीतिक तथा प्राकृतिक विपत्तिहरूको सामना गर्दै यो अवस्थामा आइपुगेका छौं। भदौ २३ र २४ गतेपछिको जेनजी आन्दोलनले सरकारी तथा निजी सम्पत्तिमा ठूलो क्षति पुगेको छ। हामी सामु यो अवस्थाबाट माथि उठ्नुपर्ने चुनौती छ,' उनले भने।\nअध्यक्ष ढकालले निजी क्षेत्र देशको अर्थतन्त्रको मेरूदण्ड रहेको र यसले अर्थतन्त्रमा ८१ प्रतिशत र रोजगारीमा ८६ प्रतिशत योगदान गरिरहेको बताए।\nआन्दोलनका क्रममा निजी क्षेत्रमाथि आक्रमण हुनुले यसको महत्त्व बुझ्न नसकिएको हो कि भन्ने अनुभूति भएको उनको भनाइ छ।\nत्यसैले त्यस्ता विषयमा दृष्टिकोण निर्माण गर्न सञ्चार क्षेत्रलाई आग्रह गरे।\nउनले तथ्यमा आधारित, खोजमूलक र जिम्मेवार पत्रकारिताले निजी क्षेत्रको विश्वसनीयता बढाउनुका साथै नीतिगत सुधारका लागि दबाब सिर्जना गर्ने बताए।\nमहासंघका वरिष्ठ उपाध्यक्ष अञ्जन श्रेष्ठले पछिल्ला घटनाहरूले उद्योगी र व्यवसायीहरूमा असुरक्षाको भावना पैदा भएको उल्लेख गर्दै उद्योगी, व्यवसायी तथा आम सर्वसाधारणको मनोबल उच्च राख्ने गरी शान्ति सुव्यवस्था कायम गर्नुपर्ने बताए।\nवरिष्ठ उपाध्यक्ष श्रेष्ठले सरकारलाई अनावश्यक प्रचारमुखी काममा नलाग्न पनि सुझाव दिएका छन्।\n'यो सरकारको बाध्यता हामीले बुझ्नुपर्छ। यसको प्रमुख दायित्व निर्वाचन गराउनु हो। तर हालको आन्दोलनले दिएको म्यान्डेट अनुसार केही काम गर्नै पर्छ,' श्रेष्ठले भने, 'हालै सरकारले ट्रंक र डेडिकेटलाइनको बक्यौताको कुरा उठएको छ। तिर्न कसैले बाँकी भए तिर्नुपर्छ हाम्रो फरक धारणा छैन सँगै सम्बन्धित उद्योगीले मागेको कागजपत्र भने उपलब्ध गराउनु पर्छ।'\nमहासंघका उपाध्यक्ष हेमराज ढकालले अर्थतन्त्रको पुनरूत्थान र सुशासनका लागि निजी क्षेत्र र सरकारबीच निरन्तर संवाद संयन्त्र निर्माण गर्नुपर्ने र व्यवसायीलाई आत्मविश्वासका साथ काम गर्न सक्ने वातावरणको सुनिश्चितता अहिलेको आवश्यकता भएको बताए।\nकोषाध्यक्ष भरतराज आचार्यले नेपालको अर्थतन्त्रको पुनर्निर्माण र पुनरुत्थानका लागि सरकारले निजी क्षेत्रसँग आवश्यक सुरक्षा समन्वय र सहकार्य गर्नुपर्ने धारणा राखे।\nप्रकाशित मिति: मंगलबार, असोज ७, २०८२\n१९:१८\nसिफारिस\nअपहरणपछि हत्या गरिएका अभिषेककी आमाको 'इमो' मा आएको थियो फिरौतीको मेसेज\nअपहरणपछि मागिएको थियो ५ करोड फिरौती, बालक मृत भेटिएपछि आफन्तहरूसँग सोधपुछ\nतीन दिनसम्म जलेको विराटनगर महानगर भवन अब 'बस्नै नमिल्ने'\nनख्खु र झुम्का कारागारबाट भागेका कैदी परे पक्राउ\nनारायणगढ–मुग्लिन सडक खण्डको तुइन खोलामा पुनः सुख्खा पहिरो\nके दक्षिण कोरिया, जापान र युएईले नेपाली श्रमिकलाई भिसा दिन रोकेका हुन्?\nसुख्दा पहिरो खस्दा नौबिसे–मुग्लिन सडक अवरूद्ध\nमन साह्रै सानो पारे कुलमानले!\n२० वर्षीया गंगा सोनामको नेपाल आइडल यात्रा\nप्रतिक्रिया दिनुहोस्\nथप\nबजार अर्थतन्त्र\nनिजी क्षेत्रलाई सुरक्षाको प्रत्याभूति चाहिएको छ: अध्यक्ष ढकाल\nआन्दोलन र तोडफोडका बीचमा पनि भदौमा भयो १ खर्ब ६३ अर्बको आयात\nघुस मागे अर्थ मन्त्रालयलाई सिधै खबर गर्न सकिने\nतीन अन्तर्राष्ट्रिय निकायका प्रतिनिधिसँग अर्थमन्त्रीको छलफल, कसले के भने?\nक्षतिग्रस्त संरचना बनाउन आयातमा भन्सार छुट, प्रभावित व्यवसायलाई ऋण तिर्ने म्याद सारिने\nतीन करोडभन्दा कमका टुक्रे योजना रोक्का\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nबालबालिकाहरूले कसरी सिक्दछन्?\nभरत पोख्रेल (यात्री)\nनेपाली मह: स्वाद र सम्भावनाको मिठास!\nसुरेन्द्र राज जोशी\nसाहित्यपाटी\nनिष्ठुरी बुवा!\nनिर्मल घिमिरे\nदसैँ आयो रे!\nसाजन विश्वकर्मा\nमेरो दिवा सपना!\nडम्बर कार्की\nहरियो मकैवाली!\nगेहनाथ गौतम\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "नेपाल उद्योग वाणिज्य महासंघका अध्यक्ष चन्द्रप्रसाद ढकालले निजी क्षेत्रलाई हेर्ने दृष्टिकोणमा परिवर्तनको आवश्यकता रहेको बताएका छन्।",
  "domain": "setopati.com",
  "enhanced": true,
  "fetched_at": "2025-09-23T13:45:01.313383Z",
  "id": "7af7a8de204328397df2dadd0b49dc518e8190bbd40744993408d33e50d4e5a1",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "निजी क्षेत्रलाई सुरक्षाको प्रत्याभूति चाहिएको छ: अध्यक्ष ढकाल"
          ],
          [
            "og:url",
            "https://www.setopati.com/kinmel/economy/370126/"
          ],
          [
            "og:description",
            "नेपाल उद्योग वाणिज्य महासंघका अध्यक्ष चन्द्रप्रसाद ढकालले निजी क्षेत्रलाई हेर्ने दृष्टिकोणमा परिवर्तनको आवश्यकता रहेको बताएका छन्।"
          ],
          [
            "og:image",
            "https://www.setopati.com/uploads/posts/chandra-dhakal-1745152836.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "निजी क्षेत्रलाई सुरक्षाको प्रत्याभूति चाहिएको छ: अध्यक्ष ढकाल"
            ],
            [
              "og:url",
              "https://www.setopati.com/kinmel/economy/370126/"
            ],
            [
              "og:description",
              "नेपाल उद्योग वाणिज्य महासंघका अध्यक्ष चन्द्रप्रसाद ढकालले निजी क्षेत्रलाई हेर्ने दृष्टिकोणमा परिवर्तनको आवश्यकता रहेको बताएका छन्।"
            ],
            [
              "og:image",
              "https://www.setopati.com/uploads/posts/chandra-dhakal-1745152836.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-23T13:33:00Z",
  "source": "सेतोपाटी",
  "store_path": "_store/7a/7af7a8de204328397df2dadd0b49dc518e8190bbd40744993408d33e50d4e5a1.json",
  "title": "निजी क्षेत्रलाई सुरक्षाको प्रत्याभूति चाहिएको छ: अध्यक्ष ढकाल",
  "url": "https://www.setopati.com/kinmel/economy/370126",
  "version": 1
}
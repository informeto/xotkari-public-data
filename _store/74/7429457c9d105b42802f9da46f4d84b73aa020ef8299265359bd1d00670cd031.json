{
  "author": "",
  "content": "Comments\nShares\nवार्ता :\n‘पूँजी पलायनको जोखिम छ, सरकारले उद्योगीको मनोबल बढाउने काम गर्छ’\nयुवाहरूले भ्रष्टाचारविरुद्ध आवाज उठाएका छन् । दलहरूमा आबद्ध युवाहरूले पनि यो खबरदारी गरिरहेका छन् । त्यो पाटो पनि हामीले भुल्न मिल्दैन ।\n0\nComments\nShares\nअनलाइनखबर\n२०८२ असोज  ६ गते २१:४५\nसर्वोच्च अदालतका पूर्वन्यायाधीश अनिलकुमार सिन्हा सुशीला कार्की नेतृत्वको सरकारमा समोबारबाट\nतीनवटा मन्त्रालय सम्हाल्ने गरी\nमन्त्रीको रुपमा प्रवेश गरेका छन्  ।\nराष्ट्रपतिबाट शपथ ग्रहण गरेपछि उनले तीनवटै मन्त्रालयमा गएर पदभार ग्रहण गरेका छन् । तीनवटै मन्त्रालयमा उनको प्रारम्भिक प्राथमिकता के हुनेछन् ? मन्त्री सिन्हासँग अनलाइनखबरले गरेको कुराकानी :\nतपाईंले एकसाथ तीनवटा मन्त्रालय सम्हाल्नुभएको छ । के कसरी कामहरूको प्राथमिकता निर्धारण गर्नुहुन्छ ?\nसबैभन्दा पहिले, समय व्यवस्थापन निकै महत्त्वपूर्ण पाटो हो । हरेकजसो मन्त्रालयमा दुई/तीन वटा प्राथमिकतायुक्त विषयवस्तु छन् । त्यसमा पनि सबैभन्दा प्राथमिकता अहिले उद्योग, वाणिज्य तथा आपूर्ति मन्त्रालय छ । चाडबाडको बेलामा आपूर्ति व्यवस्थाको विषय नै प्राथमिकतामा पर्नेछ ।\nपछिल्लो घटनाबाट उद्योग/व्यवसायहरू निकै प्रभावित भएका छन् । त्यसले गर्दा पूँजी पलायन हुन्छ कि भन्ने डर ज्यादा छ । मानिसहरू आफू सुरक्षित रहन पनि उनीहरूले आफ्नो साथमा केही पूँजी राखेका हुन्छन्, त्यो पलायन हुने जोखिम छ ।\nअहिलेसम्म त्यसरी हुनसक्ने पूँजी पलायन रोक्न सरकारसँग कार्ययोजना छैन । अब त्यसका लागि उद्योगी/व्यवसायीहरूलाई अहिले विश्वासमा लिनुपर्ने आवश्यकता छ । उनीहरूको मनोबल नबढाई हुँदैन । उहाँहरूलाई विश्वासमा लिन अरु मन्त्रालयहरूसँग पनि सहकार्य गरेर काम अघि बढाउनुपर्ने छ ।\nराजस्व अनुसन्धानदेखि सम्पत्ति शुद्धीकरण अनुसन्धान विभागजस्ता निकायहरू हामीसँग छन् । सरोकारवालाहरूलाई हामीले खडा गरेका संरचनाहरूले व्यापार/व्यवसायलाई दुरुत्साहन पो गरेको हो कि जस्तो आशंका हुन थालेको छ । ती कुराहरूबाट व्यवसायीहरूलाई आश्वस्त पारेर विश्वासमा लिनु र अघि बढ्नु अहिलेको प्रमुख चुनौती हो ।\nकानून मन्त्रालयको जिम्मेवारी पनि यहाँसँग छ । प्रतिनिधिसभा नभएकाले विधेयक अघि बढाउन सक्ने अवस्था छैन । अध्यादेशबाट त निर्वाचनका कानूनी प्रबन्धहरू हुने होलान् ?\nहामी आएपछि अहिलेसम्म त मन्त्रिपरिषद्को बैठक भइसकेको छैन । त्यसपछि एउटा ढंगको कार्ययोजना बनाउनुपर्छ । त्यसपछि आवश्यक कानुनी पूर्वाधारका विषयहरू निर्धारण गर्छौं ।\nयो सरकारको मूल उद्देश्य भनेकै भयरहित र निष्पक्ष निर्वाचन गरेर जननिर्वाचित सरकारलाई सत्ता हस्तान्तरण गर्नु हो । त्यसमा पनि निर्वाचनमा युवा पुस्ताको सहभागिता सुनिश्चित गर्ने अनि उहाँहरूलाई सक्रिय बनाएर निर्वाचनको वातावरण बनाउनु प्रमुख चुनौती हो ।\nयुवा पुस्ताको प्रतिनिधित्वलाई दुई ढंगले हेर्न सकिन्छ । उनीहरूकै संलग्नतामा राजनीति अघि बढ्ने एउटा पाटो भयो । अर्कोतर्फ विद्यमान राजनीतिक दलहरू पनि जेन–जी लगायत युवा प्रतिनिधित्वमार्फत अघि बढ्ने सम्भावना रहन्छ ।\nकैयौं युवा त दलहरूमा आबद्ध छन् वा उहाँहरूसँग नजिक छन् । उनीहरू परम्परागत दलहरूभित्रैबाट पनि राजनीतिमा सक्रिय हुन सक्छन् । हामीले उनीहरूको सहभागिता र समावेशीपनलाई सुनिश्चित गर्नु चुनौती हो ।\nयुवाहरूले भ्रष्टाचारविरुद्ध आवाज उठाएका छन् । दलहरूमा आबद्ध युवाहरूले पनि यो खबरदारी गरिरहेका छन् । त्यो पाटो पनि हामीले भुल्न मिल्दैन ।\nअर्को भूमि व्यवस्था तथा सहकारी मन्त्रालय छ । जसमा सहकारीको विषय नै प्राथमिकतामा होला ?\nमैले सहकारी सम्बन्धी विषयवस्तु बुझ्न बाँकी छ । केही समितिहरूले पनि काम गरिरहेका छन् रे । ती समितिहरूको कार्यप्रगति सन्तोषजनक छ कि छैन ? कतिपय अवस्थामा सहकारीका कारण जनताहरू पीडित छन् । त्यसलाई अनुगमन गर्नुपर्ने पनि छ ।\nसरकारको प्राथमिकता निर्वाचन हो । विद्यमान दलहरू झस्कने अवस्था पनि होला । उनीहरूलाई समेत विश्वासमा लिएर कसरी निर्वाचनमा जानुहुन्छ ?\nहामीले वार्ता र छलफललाई नै प्राथमिकतामा राख्नेछौं । दलहरूले पनि निर्वाचनकै माध्यमबाट आफूहरूलाई स्थापित गर्ने हो । आन्दोलनले एउटा प्रश्न उठायो, त्यसपछि पनि रुपान्तरित भएर दलहरू जाने जनतासमक्ष नै हो ।\nअर्कोतर्फ प्रश्न उठाउनेहरूले पनि भोलि राजनीति गर्नुपर्‍यो भने जनताबाटै अनुमोदन भएर आउनुपर्ने हो । तसर्थ कोही पनि निर्वाचनबाट विमुख बन्नुहुन्न भन्ने लाग्छ ।\nअहिलेको अवस्था केही फरक होला । तर केही दिन र साताभित्रमा नै दलहरूभित्रै पनि रुपान्तरण र निर्वाचनमा भाग लिने कुरा आउनेछ । अनि दलभित्रका युवाहरूले पनि आफूहरूको अवसर र प्रतिनिधित्वको कुरा उठाउनेछन् ।\nत्यसकारण उहाँहरूले निर्वाचनलाई प्राथमिकतामा राख्नुहुनेछ । र, निर्वाचनका लागि शान्तिसुरक्षा अनिवार्य हो । अनि निर्वाचनपछि दिगो शान्ति नेपाली समाजको आवश्यकता हो ।\nउद्योगी\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nसरकारले उद्योगी र व्यवसायीलाई प्रोत्साहित गर्नुपर्छ : देउवा\nबैंक र उद्योगी छुट्याउनुपर्छ तर तत्काल होइनः सांसद राणा\nसेजमा उद्योगी आकर्षित गर्न ३ वर्ष भाडा छुट, उद्योगीमा उत्साह\nबलियो सरकार हुँदा अनौपचारिक अर्थतन्त्र घटाउनु पर्छ\nट्रेन्डिङ\nAdvertisment\nसिफारिस\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nदुई तलाबाट हामफालेका प्रहरी : आफू जोगिए, साथी गुमाए\nरगत सकियो, चिकित्सकका आँखा रसाए\nचमक हराएको थापाथली : गाडी शोरुम बने विध्वंसको प्रतीक\nधेरै कमेन्ट गरिएका",
  "description": "\r\nसर्वोच्च अदालतका पूर्वन्यायाधीश अनिलकुमार सिन्हा सुशीला कार्की नेतृत्वको सरकारमा समोबारबाट तीनवटा मन्त्रालय सम्हाल्ने गरी मन्त्रीको रुपमा प्रवेश गरेका छन्  ।\r\nराष्ट्रपतिबाट शपथ ग्रहण गरेपछि उनले तीनवटै मन्त्रालयमा गएर पदभार ग्रहण गरेका छन् । तीनवटै मन्त्रालयमा उनको …",
  "domain": "onlinekhabar.com",
  "enhanced": true,
  "fetched_at": "2025-09-22T22:24:34.269593Z",
  "id": "7429457c9d105b42802f9da46f4d84b73aa020ef8299265359bd1d00670cd031",
  "images": [
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.onlinekhabar.com/wp-content/uploads/2025/07/Sher-bahadur-Deuba-2-768x432.jpg",
    "https://www.onlinekhabar.com/wp-content/uploads/2025/07/Udaya-Shamsher-Rana-768x432.jpg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/uploads/2025/09/Maharajgunj-police-270x170.jpg",
    "https://www.onlinekhabar.com/wp-content/uploads/2025/09/anil-kumar-sinha-1.jpg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.onlinekhabar.com/wp-content/uploads/2025/09/GenZ-Protest-Thapathali-Showroom-1-270x170.jpg",
    "https://www.onlinekhabar.com/wp-content/uploads/2025/09/Hospital-diary-Pushpa-270x170.png",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.onlinekhabar.com/wp-content/uploads/2025/05/Bishnu-paudel-samsad-jeth-15-768x512.jpg",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.nepalhomes.com/_next/static/media/logo.b90ba8bc.svg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.onlinekhabar.com/wp-content/uploads/2025/05/Niranjan-shrestha_udhyogi-2-768x375.png",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/themes/onlinekhabar-2021/img/ok-icon.png",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/uploads/2025/09/Anilkumar-sinha-1.png",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "‘पूँजी पलायनको जोखिम छ, सरकारले उद्योगीको मनोबल बढाउने काम गर्छ’ "
          ],
          [
            "og:url",
            "https://www.onlinekhabar.com/2025/09/1770308/there-is-a-risk-of-capital-flight-the-government-will-work-to-boost-the-morale-of-industrialists"
          ],
          [
            "og:description",
            "\r\nसर्वोच्च अदालतका पूर्वन्यायाधीश अनिलकुमार सिन्हा सुशीला कार्की नेतृत्वको सरकारमा समोबारबाट तीनवटा मन्त्रालय सम्हाल्ने गरी मन्त्रीको रुपमा प्रवेश गरेका छन्  ।\r\nराष्ट्रपतिबाट शपथ ग्रहण गरेपछि उनले तीनवटै मन्त्रालयमा गएर पदभार ग्रहण गरेका छन् । तीनवटै मन्त्रालयमा उनको …"
          ],
          [
            "og:image",
            "https://www.onlinekhabar.com/wp-content/uploads/2025/09/Anilkumar-sinha-1.png"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "‘पूँजी पलायनको जोखिम छ, सरकारले उद्योगीको मनोबल बढाउने काम गर्छ’ "
            ],
            [
              "og:url",
              "https://www.onlinekhabar.com/2025/09/1770308/there-is-a-risk-of-capital-flight-the-government-will-work-to-boost-the-morale-of-industrialists"
            ],
            [
              "og:description",
              "\r\nसर्वोच्च अदालतका पूर्वन्यायाधीश अनिलकुमार सिन्हा सुशीला कार्की नेतृत्वको सरकारमा समोबारबाट तीनवटा मन्त्रालय सम्हाल्ने गरी मन्त्रीको रुपमा प्रवेश गरेका छन्  ।\r\nराष्ट्रपतिबाट शपथ ग्रहण गरेपछि उनले तीनवटै मन्त्रालयमा गएर पदभार ग्रहण गरेका छन् । तीनवटै मन्त्रालयमा उनको …"
            ],
            [
              "og:image",
              "https://www.onlinekhabar.com/wp-content/uploads/2025/09/Anilkumar-sinha-1.png"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-22T16:00:49Z",
  "source": "अनलाइनखबर",
  "store_path": "_store/74/7429457c9d105b42802f9da46f4d84b73aa020ef8299265359bd1d00670cd031.json",
  "title": "‘पूँजी पलायनको जोखिम छ, सरकारले उद्योगीको मनोबल बढाउने काम गर्छ’",
  "url": "https://www.onlinekhabar.com/2025/09/1770308/there-is-a-risk-of-capital-flight-the-government-will-work-to-boost-the-morale-of-industrialists",
  "version": 1
}
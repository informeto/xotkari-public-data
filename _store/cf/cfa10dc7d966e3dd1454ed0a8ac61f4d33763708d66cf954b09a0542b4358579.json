{
  "author": "शिलापत्र संवाददाता :: काठमाडाैंको बजारमा हरायो दसैँको चहलपहल, निराश छन् व्यापारी (तस्वीरहरू)",
  "content": "काठमाडाैंको बजारमा हरायो दसैँको चहलपहल, निराश छन् व्यापारी (तस्वीरहरू)\n-\nशिलापत्र संवाददाता\n|\n                                                    बुधबार, असोज ८, २०८२\nA\n+\nA\nA\n-\nदसैँ सुरु भइसकेको छ। देशभरि चाडपर्वको माहाैल देखिन थालेको छ । परम्परागत रूपमा राजधानीका ठूला बजार र मलहरूमा यस समयमा ग्राहकको भिड धान्नै नसक्ने अवस्था हुने गर्थ्यो । तर यसपालि त्यस्तो रौनक देखिँदैन । भिडभाड बढ्नुको सट्टा बजारहरू खुलेको तर सुनसान देखिन्छन्, पसलमा ग्राहकको कमी छ र व्यापारीहरू निराश देखिन्छन् ।\nसबैभन्दा न्यून बिक्री\nमहाबौद्धको थोक बजारमा २० वर्षदेखि व्यवसाय गर्दै आएकी नविना प्रधान श्रेष्ठ भन्छिन्, 'मैले अहिलेसम्म गरेको व्यवसायमा अहिले सम्मकै न्यून बिक्री भइरहेको छ । करिब ६०–७० प्रतिशतसम्म घटेको छ । राजनीतिक अस्थिरता, यातायात समस्या र आर्थिक मन्दी सबैले असर पारेका छन् । तर सबैभन्दा ठूलो असर भने चीनसँगको सिमाना बन्द हुँदा परेको हो, किनभने हामी सबैजना चीनकै सामानमा भर पर्छौं ।'\nनविनाका अनुसार हाल उनीहरू अघिल्लो वर्षको बाँकी स्टक बेचेरै बसेका छन् । नयाँ सामान ल्याउने सुविधा नभएकाले बजारमा कपडादेखि अन्य सामानसम्मको अभाव छ । 'ल्यान्ड ट्रान्सपोर्टेशन छैन, समुद्रमार्गबाट ल्याउन सकिँदैन । हवाईमार्गले ल्याउँदा भने सामान अत्यन्तै महँगो पर्छ । करिब ६ डलरसम्म बढ्छ,' उनले बताइन् ।\nस्थानीय उत्पादनले बचाए पनि प्रतिस्पर्धा गर्न नसक्ने अवस्था\nचीनबाट सामान नआएपछि ग्राहकहरू स्थानीय उत्पादनतर्फ धकेलिएका छन् । तर गुणस्तरमा कमी हुँदा प्रतिस्पर्धा गर्न सक्ने अवस्था छैन । नविना भन्छिन्, 'स्थानीय उत्पादनलाई मानिसहरूले अब्जर्व त गरेका छन्, तर तिनीहरूको फिनिसिङ राम्रो छैन । प्रतिस्पर्धा नै गर्न सक्दैन । विकल्प नभएर मात्र स्थानीय उत्पादनतिर लागेका हुन् ।'\n'सामानै आएको छैन'\nमहाबौद्धकै अर्का व्यापारी मनोजकुमार गुप्ता पनि यस्तै चिन्तित छन् । 'अघिल्लो वर्षको तुलनामा यो वर्ष व्यापार एकदमै घटेको छ । चीनसँगको सिमाना बन्द भएपछि सामान नै आएको छैन । कहिले खुल्छ भन्ने थाहा छैन । त्यसैले धेरै गाह्रो भएको छ,' उनले भने ।\nगुप्ताका अनुसार ग्राहक पनि परिस्थितिलाई बुझेर बजार आउनै छाडेका छन् । 'मानिसहरू नयाँ डिजाइन, नयाँ स्टाइल खोज्छन् । तर हाम्रो हातमा त पुरानै सामान छ । त्यसैले उनीहरूलाई लोभ्याउनै गाह्रो भएको छ,' उनले बताए ।हवाईमार्गबाट आएको थोरै सामान सामान्यभन्दा करिब १५० रुपैयाँले बढी पर्छ । तर त्यो पनि नियमित आपूर्ति हुने कुनै निश्चितता छैन । 'सायद जाडो यामसम्म केही आउला, तर दसैँमा त आउने सम्भावना नै देखिँदैन,' उनले थपे ।\nमलहरूमा पनि सुस्ती\nराजधानीका ठूला मलहरूमा पनि परिस्थिति त्यस्तै छ । काठमाडौं मलहरूमा भेटिएका व्यापारी दीपक खनाल भन्छन्, 'यो वर्ष दसैँमा कारोबार धेरै नै कम छ, अघिल्लो वर्षभन्दा झन्डै ५० प्रतिशतले घटेको छ । कारण धेरै छन्—आन्दोलन, युवाहरू विदेश गएका, ग्राहकको क्रयशक्ति घटेको । सप्लाई त खासै समस्या छैन, तर ग्राहक नै कम छन् ।'\nउनका अनुसार मलभित्र प्रतिस्पर्धा असाध्यै बढेको छ । 'अरु पसलहरूसँग प्रतिस्पर्धा गर्न निकै गाह्रो भएको छ । चीनको सामान हवाईमार्गबाट ल्याइए पनि महँगो पर्छ । अहिले दसैँमा सेल्स टार्गेट पूरा गर्ने सबभन्दा गाह्रो वर्ष यही हो,' उनले भने ।\nसिभिल मलका व्यापारी प्रकाश थापा भन्छन्, 'यहाँ पनि करिब उस्तै हो—कारोबार कम छ । जेन–जी आन्दोलन, ग्राहक विदेश गएका, आर्थिक मन्दी सबैले असर गरेको छ । चीनको सिमाना बन्द हुँदा खासै फरक परेको छैन, किनभने सामान वैकल्पिक बाटो हुँदै आइरहेको छ । तर मल नै खाली जस्तो देखिन्छ, अघिल्लो वर्षजस्तो चहलपहल छैन ।'\nविगत ३० वर्षकै न्यूनतम चहलपहल\nराष्ट्रिय व्यापार संघका अध्यक्षले भनेका छन्, 'विगत ३० वर्षमा यस वर्षकै दसैँमा सबैभन्दा कम मानिसहरूको चहलपहल देखिएको छ ।'\nपरम्परा भत्किँदै\nदसैँ नेपालीको सबैभन्दा ठूलो चाड भए पनि यस वर्ष राजधानीका प्रमुख बजार र मल्लहरूमा परम्परागत चहलपहल हराएको छ । राजनीतिक अस्थिरता, चीन सिमाना अवरोध, आन्दोलन, युवाहरूको वैदेशिक रोजगारीतर्फको मोह, र आर्थिक मन्दीले गर्दा बजारको उत्साह ओझेल परेको छ ।\nव्यापारीहरू चेतावनी दिन्छन्, 'यदि तत्काल आपूर्ति सहज बनाउने र स्थानीय उत्पादनको गुणस्तर सुधार गर्ने नीतिगत पहल भएन भने, दसैँको रौनक केवल स्मृतिमा सीमित हुन सक्छ ।'\nथप तस्वीर :\nप्रकाशित मिति: बुधबार, असोज ८, २०८२\n१४:४७\nशिलापत्र संवाददाता\nप्रतिक्रिया दिनुहोस्\nसमाचार\nके हजार र पाँच सयको नोटमा प्रतिबन्ध लाग्दै छ, के भन्छन् अर्थमन्त्री ?\nके हजार र पाँच सयको नोटमा प्रतिबन्ध लाग्दै छ, के भन्छन् अर्थमन्त्री ?\n1 min read\nसमाचार\nचुनाव सजिलो बनाउन राष्ट्रपतिले जारी गरे अध्यादेश\nचुनाव सजिलो बनाउन राष्ट्रपतिले जारी गरे अध्यादेश\n1 min read\nसमाचार\nकांग्रेसले थाल्यो आफ्नै नेतृत्वको मधेश प्रदेश सरकार गठनको प्रयास\nकांग्रेसले थाल्यो आफ्नै नेतृत्वको मधेश प्रदेश सरकार गठनको प्रयास\n3 min read\nहाम्रो छनौट\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nराजनीति\nनयाँ पार्टी निर्माण र पुराना पुनर्निर्माणको चुनौती\nसैद्धान्तिक–वैचारिक आधार कमजोर भएको पार्टी र नैतिक धरातल कमजोर तथा उग्र महत्त्वाकांक्षा भएको विवादित पात्र नेतृत्वमा पुग्यो भने सम्भावना भएको पार्टी पनि कसरी धराशायी हुन्छ भन्ने ज्वलन्त उदाहरण रास्वपा हो ।\n19 min read\nसमाचार\nनसुध्रिएका ओलीले सुधार्दैनन् एमाले\n३ असोजको बिहान आएको यो लामो सन्देशमा ओलीले जेन–जी आन्दोलनमा प्रकट आक्रोश, असन्तुष्टिप्रति संवेदनशील देखिएका छन्, न कमजोरीको स्वीकारोक्ति छ । बरु, काजी भीम मल्लसँग तुलना गरेर राष्ट्रवादी भएकै कारण जेन–जीको आवरणमा आन्दोलन गरियो भन्ने आशय व्यक्त गरेका छन् ।\n10 min read\nभर्खरै\nश्रम रोजगार जोडिएका मुलुकले भिसा कडाइ गर्न थालेपछि अध्यायगन विभागले गर्‍यो राजदूतहरूसँग छलफल\n4 min read\nके हजार र पाँच सयको नोटमा प्रतिबन्ध लाग्दै छ, के भन्छन् अर्थमन्त्री ?\n1 min read\nसुदूरपश्चिमबाट उठ्यो संसद पुनर्स्थापनाको माग\n3 min read\nकाठमाडाैंको बजारमा हरायो दसैँको चहलपहल, निराश छन् व्यापारी (तस्वीरहरू)\n5 min read\nप्रधानमन्त्री कार्की संयुक्त राष्ट्र संघको महासभामा नजाने\n2 min read\nलोकप्रिय\nमन्त्री बन्दै महावीर पुन\n1 min read\nपाँच मन्त्रीको नाम सिफारिस गरिएपछि शीतलनिवासमा फोन– अहिले नै नियुक्त नगर्नू\n1 min read\nनेपालमा स्नाइपरहरू : बंगलादेशजस्तै प्रदर्शनकारीलक्षित आक्रमणको भयावह पुनरागमन\n9 min read\nमुख्य सचिव एकनारायण अर्याल पनि मन्त्रीको दौडमा, अर्याल भन्छन्-बेकारकाे हल्ला\n3 min read\nसुटुक्क बंगलादेश किन छिर्‍यो अमेरिकी सेना ? भारतमा भइरहेछ चिन्ता र चर्चा\n8 min read\nविचार\nआप्रवासी श्रम प्रणालीको अर्थ-राजनीति\n13 min read\nसांकेतिक भाषाको अन्तर्राष्ट्रिय दिवस : अधिकार र समावेशिता\n14 min read\nजेन–जी आन्दोलनको अबको बाटो\n19 min read\nब्लग\nजेन–जी आन्दोलन : अब जनतामा कसरी जाने ?\n18 min read\nजेन-जीलाई आग्रह: नेपालमै पढौँ, नेपालमै काम गरौँ र नेपालीलाई फर्काऔँ !\n4 min read\n‘दाइ, मेरो भिडियोचाहिँ नहाल्दिनुस् है, आमाले देख्नुभयो भने समस्या हुन्छ’\n3 min read\nशिक्षा\nप्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति\n4 min read\nएउटा गतिलो टिम बनाउने काममा व्यस्त छु, केही दिन फोन नगर्नुहोला– शिक्षामन्त्री पुन\n1 min read\nतीन महिनाभित्र परीक्षाफल सार्वजनिक नगर्ने विश्वविद्यालयकाे अनुदान राेक्का गर्न शिक्षामन्त्रीकाे निर्देशन\n1 min read",
  "description": "दसैँ सुरु भइसकेको छ। देशभरि चाडपर्वको माहाैल देखिन थालेको छ । परम्परागत रूपमा राजधानीका ठूला बजार र मलहरूमा यस समयमा ग्राहकको भिड धान्नै नसक्ने अवस्था हुने गर्थ्यो । तर यसपालि त्यस्तो रौनक देखिँदैन । भिडभाड बढ्नुको सट्टा बजारहरू खुलेको तर सुनसान देखिन्छन्, पसलमा ग्राहकको कमी छ र व्यापारीहरू निराश देखिन्छन् ।\r\n\r\n\r\n \r\n\r\nसबैभन्दा...",
  "domain": "shilapatra.com",
  "enhanced": true,
  "fetched_at": "2025-09-24T10:19:42.695259Z",
  "id": "cfa10dc7d966e3dd1454ed0a8ac61f4d33763708d66cf954b09a0542b4358579",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "काठमाडाैंको बजारमा हरायो दसैँको चहलपहल, निराश छन् व्यापारी (तस्वीरहरू)"
          ],
          [
            "og:url",
            "https://shilapatra.com/detail/168520/"
          ],
          [
            "og:description",
            "दसैँ सुरु भइसकेको छ। देशभरि चाडपर्वको माहाैल देखिन थालेको छ । परम्परागत रूपमा राजधानीका ठूला बजार र मलहरूमा यस समयमा ग्राहकको भिड धान्नै नसक्ने अवस्था हुने गर्थ्यो । तर यसपालि त्यस्तो रौनक देखिँदैन । भिडभाड बढ्नुको सट्टा बजारहरू खुलेको तर सुनसान देखिन्छन्, पसलमा ग्राहकको कमी छ र व्यापारीहरू निराश देखिन्छन् ।\r\n\r\n\r\n \r\n\r\nसबैभन्दा..."
          ],
          [
            "og:image",
            "https://shilapatracdn.de/uploads/posts/Dashain-no-chalpahal--(25)-1758703936.jpg"
          ],
          [
            "og:type",
            "article"
          ],
          [
            "og:site_name ",
            "काठमाडाैंको बजारमा हरायो दसैँको चहलपहल, निराश छन् व्यापारी (तस्वीरहरू)"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "काठमाडाैंको बजारमा हरायो दसैँको चहलपहल, निराश छन् व्यापारी (तस्वीरहरू)"
            ],
            [
              "og:url",
              "https://shilapatra.com/detail/168520/"
            ],
            [
              "og:description",
              "दसैँ सुरु भइसकेको छ। देशभरि चाडपर्वको माहाैल देखिन थालेको छ । परम्परागत रूपमा राजधानीका ठूला बजार र मलहरूमा यस समयमा ग्राहकको भिड धान्नै नसक्ने अवस्था हुने गर्थ्यो । तर यसपालि त्यस्तो रौनक देखिँदैन । भिडभाड बढ्नुको सट्टा बजारहरू खुलेको तर सुनसान देखिन्छन्, पसलमा ग्राहकको कमी छ र व्यापारीहरू निराश देखिन्छन् ।\r\n\r\n\r\n \r\n\r\nसबैभन्दा..."
            ],
            [
              "og:image",
              "https://shilapatracdn.de/uploads/posts/Dashain-no-chalpahal--(25)-1758703936.jpg"
            ],
            [
              "og:type",
              "article"
            ],
            [
              "og:site_name ",
              "काठमाडाैंको बजारमा हरायो दसैँको चहलपहल, निराश छन् व्यापारी (तस्वीरहरू)"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T09:02:23Z",
  "source": "Shilapatra",
  "store_path": "_store/cf/cfa10dc7d966e3dd1454ed0a8ac61f4d33763708d66cf954b09a0542b4358579.json",
  "title": "काठमाडाैंको बजारमा हरायो दसैँको चहलपहल, निराश छन् व्यापारी (तस्वीरहरू)",
  "url": "https://shilapatra.com/detail/168520",
  "version": 1
}
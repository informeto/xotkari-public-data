{
  "author": "मिलन बुढाथोकी :: बाख्रा पालेरै मासिक ५० हजार कमाउने देवेन्द्र भन्छन्– अनुदान त कागजी किसानले पाउँदा रहेछन्",
  "content": "बाख्रा पालेरै मासिक ५० हजार कमाउने देवेन्द्र भन्छन्– अनुदान त कागजी किसानले पाउँदा रहेछन्\n-\nमिलन बुढाथोकी\n|\n                                                    शुक्रबार, असोज १७, २०८२\nA\n+\nA\nA\n-\nदसैँले छपक्क छोपिसकेको थियो । महालक्ष्मी-४ धनकुटाका युवा देवेन्द्र कटुवाल आफ्नो फार्ममा रहेका बाख्राको हेरचाहमा व्यस्त थिए । बोयर, जमुनापारी र लोकल गरी करिब ६० खसीबाख्रा पालेका उनलाई तिनको स्याहारसुसार र हेरचाहमै भ्याइनभ्याइ देखिन्थ्यो । केहीलाई छुट्टै दानापानी दिँदै थिए ।\n'यिनिहरूलाई खाना अपच भए जस्तो छ, झोक्राइरहेका छन,' उनले भने, 'बेलैमा बगाल नछुट्याए अरूलाई संक्रमण हुने डर हुन्छ । गाउँमा दसैँको मुखैमा यस्तै लक्षण देखिएका खसीबोका भटाभट मरिरहेका छन् । पाल्न गाह्रो छ हौ ।'\n१२ वर्षमा खोला पनि फर्किन्छ भन्ने उखान छ । कटुवाललाई पनि विदेश मोह भंग हुन ठ्याक्कै १२ वर्ष लाग्यो । मलेसिया, कतार र दुबईमा कठिन श्रम गरिसकेका उनलाई अब स्वदेश फर्किएर केही गर्नुपर्छ र बुबाआमाको बुढेशकालको सहारा बन्नुपर्छ भन्ने लाग्यो । गाउँमा प्रशस्त खेतबारी भएका उनले परम्परागत रूपले पाल्दै आएका बाख्रालाई व्यावसायिक रूप दिने सोच बनाए  ।\n२०७२ सालमा दिवाना बाख्रा फार्म दर्ता गरेर सातवटा बाख्रा र खोर सुधारका लागि करिब डेढ लाख लगानी गरे । 'कति विदेश बस्ने, यहीँ प्रयास गरौँ भन्ने लाग्यो र थोरै लगानीमा बाख्रा फार्म सुरु गरेँ,' उनले भने, 'बिस्तारै गर्दै जाँदा त हुने रैछ नि । घर खर्च, दुई छोरीहरूको पढाइ खर्च यसैले पुर्‍याउँदै आएको छु । अहिले मसँग झण्डै ५५ लाखको पुँजी जम्मा भइसकेको छ ।'\nउनले सुरुमा भेटनेरी अस्पताल तथा पशु सेवा विज्ञ केन्द्र धनकुटाबाट आधुनिक खोर निर्माणका लागि सानो रकम सहयोग पाएका थिए । त्यसपछि सुनसरीको दुहबीमा ९ दिन लामो प्राविधिक ज्ञानसमेत हासिल गर्ने अवसर पाए । धादिङ, ताप्लेजुङ र सुनसरीका विभिन्न बाख्रा फार्म भ्रमण गरेपछि उनमा हौसला बढेको थियो । दक्ष कृषि प्राविधिकबाट बाख्राको आनिबानी, खानपान, रोगको पहिचान र त्यसको निराकरणका  बारेमा लिएको आधारभूत ज्ञानले उनमा थप हिम्मत पलाएको थियो ।\nअग्ला कान्ला भएका बारीमा इपिलिपी, गिनि ग्रास लगायतका घाँस लगाएका छन् । उनको बारीमा बडहर, किम्बु, खनियू, टाँकी, पटमेरो, स्याल्फुस्रो लगायतका बाख्राका रोजाइका रैथाने डालेघाँस जताततै छन् । दिनमा एक पटक पकाएर दिने दानाका लागि आफ्नो जमिन कटेर अन्त जान नपर्ने उनले बताए ।\nआफ्नो कर्म देखाउँदै धेरैलाई विदेश नजान भनिरहेका उनले वैदेशिक रोजगारीमा जान पासपोर्ट बनाइसकेका युवालाई यस्तै कर्म गर्न सुझाइरहेका छन्  । 'जुनसुकै पेशा समूहमा गर्दा सहज हुन्छ । प्राविधिक ज्ञान, बैंक कर्जा र बीमा सुविधा लिन एक्लैले हुँदैन,' उनले भने, 'मैले जस्तै अ?लाई पनि व्यावसायिक बाख्रापालनमा जोड दिन विदेश जान ठिक्क परेका साथीभाइलाइ नजान भनिरहेको छु । विदेशमा बगाउने पसिना  यहीँ बगाउँदा नहुने भन्ने केही छैन । मनग्य आम्दानी गर्न सकिन्छ ।'\nउनको आँगनमै कृषि सडक आइपुगेको छ । खोरका खसीबोका बेच्न टाढा बजार जानुपरेको छैन । बेच्न तयार भएपछि किन्ने मान्छे गाडी लिएर घरमै आउने गरेको र मासिक कम्तीमा ५० हजार आम्दानी हुने गरेको उनले जानकारी दिए ।\nशहरदेखि केही टाढा भित्री गाउँमा बसोबास रहेको हुँदा बीमा र स्वास्थ सुविधा लिन मुस्किल भएको उनको गुनासो छ । 'हत्तपत्त बीमा हुँदैन । बीमा भइगए पनि उक्त रकम लिन विराटनगर जानुपर्छ, 'बीमाको झन्झटिलो प्रक्रियाबारे कटुवालले भने, 'खर्च व्यवस्थापन गर्न अर्को बाख्रा बेच्नुपर्ने बाध्यता छ । किसानलाई त जताबाट पनि मार नै परेको छ नि ।'\nउनको अनुभवमा दुई खालका किसान अस्तित्वमा छन् । एकखाले दिनरात नभनी आफ्नो काममा तल्किन भइरहन्छन् भने अर्को खालका किसान कागजी प्रक्रियामा पोख्त हुन्छन्, जसले राज्यका सबै खालका सेवा सुविधा नछुटाई पाइरहेका छन् ।\n'राज्यका निकायले कुन असली किसान र कुन कागजी किसान हो भनेर निर्क्यौल गरेर मात्रै अनुदान लगायतका सेवा सुविधा दिनुपर्छ । अनि मात्रै हामी जस्ता काम गर्ने किसानलाई ऊर्जा मिल्छ', उनले भने ।\nउनले पशुपालनसँगै खेतबारीमा माटो अनुकूलको फलफूल र अन्य नगदेबाली लगाउन र उत्पादन बजारसम्म पुर्‍याउन राज्यका निकायले सहजीकरण गरिदिए किसानको आम्दानीको स्रोत बढ्ने बताए । 'यही ठाउँको माटो परीक्षण गरेर कुनकुन चिज लगाउन उपयुक्त हुन्छ भन्ने कुरामा राज्यले सहजीकरण गरिदिने र बजार व्यवस्थापनको जिम्मा लिइदिने हो भने किसान ढुक्कले उत्पादनमा लाग्ने थिए,' कटुवालले भने, 'रोजगारीसँगै घरपरिवार चलाएर थोरै बचतका लागि कमाउन परिवार  छाडेर संसारको कुनै देश जानै पर्दैन थियो ।'\nप्रकाशित मिति: शुक्रबार, असोज १७, २०८२\n०९:०३\nमिलन बुढाथोकी\nप्रतिक्रिया दिनुहोस्\nसमाचार\nकाठमाडाैं आइरहेको बस महोत्तरीमा दुर्घटना, दुई जनाको मृत्यु\nकाठमाडाैं आइरहेको बस महोत्तरीमा दुर्घटना, दुई जनाको मृत्यु\n1 min read\nसमाचार\nट्रम्पको २० बुँदे शान्ति प्रस्तावमा हमासले दियो प्रारम्भिक प्रतिक्रिया\nट्रम्पको २० बुँदे शान्ति प्रस्तावमा हमासले दियो प्रारम्भिक प्रतिक्रिया\n3 min read\nसमाचार\nभारत आउँदै मेस्सी, यस्तो छ भ्रमण तालिका\nभारत आउँदै मेस्सी, यस्तो छ भ्रमण तालिका\n1 min read\nहाम्रो छनौट\nसम्पादकीय\nशोक र शक्तिबीचको दसैँ\nआज देश शोकमा छ । आर्थिक समृद्धिको सपनामा छ । राजनीतिक मात्र होइन, सरकार स्थिरताको पक्षमा छ । दलको आन्तरिक समीक्षा र सुधारको मागमा छ । सामाजिक गतिको बुझाइको अपेक्षामा छ । त्यस अर्थमा जेन–जी आन्दोलनको बलिदानी बहुआयामिक छ ।\n5 min read\nसमाचार\nशोकको छायामा आशाको दसैँ\nयो दसैँमा एउटै कामना छ, एउटै प्रार्थना छ । यही कि हामी सबैले आफ्नो सबैभन्दा ठूलो शक्ति, आफ्नो भोटको सदुपयोग गरौँ । महिषासुरहरूलाई शीर उठाउनबाट रोकौँ ।\n7 min read\nराजनीति\nदण्डहीनताको अन्त्य गर्न तत्कालीन सरकार र आन्दोलनकारीलाई न्यायको कठघरामा उभ्याऊ\n10 min read\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nभर्खरै\nसालको पात बेचेर चाडपर्व खर्चको जोहो\n3 min read\nशिखरभन्दा अग्लो सपना देख्नेहरूका सारथि फुर्वा तेञ्जिङको रोकिएको छैन हिमाली उडान\n18 min read\nकाठमाडाैं आइरहेको बस महोत्तरीमा दुर्घटना, दुई जनाको मृत्यु\n1 min read\nकस्तो छ आज तरकारीको भाउ ?\n5 min read\nबाख्रा पालेरै मासिक ५० हजार कमाउने देवेन्द्र भन्छन्– अनुदान त कागजी किसानले पाउँदा रहेछन्\n5 min read\nलोकप्रिय\nगुण्डुमा ओलीको भाषण र गृह मन्त्रालयको  वक्तव्य\n3 min read\nबालेनको विरोध गरे 'तेरो लास पनि नभेटिएला' भन्दै धम्काएपछि माजिदले दिए साइबर ब्युरोमा उजुरी\n1 min read\n१७ वर्षपछि पूर्वराजाको हैसियत स्वीकारेका ज्ञानेन्द्र शाह\n2 min read\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\n‘हामी नेपाल’ विवादमा परेपछि सहयोग उठाउन सुदन गुरुङ समूहले अघि सार्‍यो नयाँ ‘आइडिया’\n2 min read\nविचार\nदसैँको मिथिला रूप : आस्था, अन्धविश्वास र आजको विकृति\n10 min read\nशोकको छायामा आशाको दसैँ\n7 min read\nओलीको छायामुनि अंकुरिएको विद्रोह\n6 min read\nब्लग\nखसी चराउन जाँदाको दसैँ झलझली सम्झिन्छुु\n4 min read\nयसपालि त यस्तै भयो आमा, अर्को दसैँमा आउँछु\n1 min read\nआधार शिविरको टेन्टबाट मध्यरातमा जे देखियो...\n19 min read\nशिक्षा\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nभोलिसम्म शिक्षकको तलब नदिने प्रधानाध्यापकलाई कारबाही गरिनेछ: शिक्षामन्त्री पुन\n1 min read\nसीटीईभीटीलाई शिक्षामन्त्री पुनको चार बुँदे निर्देशन\n1 min read",
  "description": "दसैँले छपक्क छोपिसकेको थियो । महालक्ष्मी-४ धनकुटाका युवा देवेन्द्र कटुवाल आफ्नो फार्ममा रहेका बाख्राको हेरचाहमा व्यस्त थिए । बोयर, जमुनापारी र लोकल गरी करिब ६० खसीबाख्रा पालेका उनलाई तिनको स्याहारसुसार र हेरचाहमै भ्याइनभ्याइ देखिन्थ्यो । केहीलाई छुट्टै दानापानी दिँदै थिए । \r\n\r\n'यिनिहरूलाई खाना अपच भए जस्तो छ, झोक्राइरहेका छन,' उनले भने, 'बेलैमा...",
  "domain": "shilapatra.com",
  "enhanced": true,
  "fetched_at": "2025-10-03T05:31:37.944216Z",
  "id": "202866c8a2db237948f22012cca32529b7e17ba3db4e78749b6f754de2c2d043",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "बाख्रा पालेरै मासिक ५० हजार कमाउने देवेन्द्र भन्छन्– अनुदान त कागजी किसानले पाउँदा रहेछन्"
          ],
          [
            "og:url",
            "https://shilapatra.com/detail/168900/"
          ],
          [
            "og:description",
            "दसैँले छपक्क छोपिसकेको थियो । महालक्ष्मी-४ धनकुटाका युवा देवेन्द्र कटुवाल आफ्नो फार्ममा रहेका बाख्राको हेरचाहमा व्यस्त थिए । बोयर, जमुनापारी र लोकल गरी करिब ६० खसीबाख्रा पालेका उनलाई तिनको स्याहारसुसार र हेरचाहमै भ्याइनभ्याइ देखिन्थ्यो । केहीलाई छुट्टै दानापानी दिँदै थिए । \r\n\r\n'यिनिहरूलाई खाना अपच भए जस्तो छ, झोक्राइरहेका छन,' उनले भने, 'बेलैमा..."
          ],
          [
            "og:image",
            "https://shilapatracdn.de/uploads/posts/12-1759459275.jpg"
          ],
          [
            "og:type",
            "article"
          ],
          [
            "og:site_name ",
            "बाख्रा पालेरै मासिक ५० हजार कमाउने देवेन्द्र भन्छन्– अनुदान त कागजी किसानले पाउँदा रहेछन्"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "बाख्रा पालेरै मासिक ५० हजार कमाउने देवेन्द्र भन्छन्– अनुदान त कागजी किसानले पाउँदा रहेछन्"
            ],
            [
              "og:url",
              "https://shilapatra.com/detail/168900/"
            ],
            [
              "og:description",
              "दसैँले छपक्क छोपिसकेको थियो । महालक्ष्मी-४ धनकुटाका युवा देवेन्द्र कटुवाल आफ्नो फार्ममा रहेका बाख्राको हेरचाहमा व्यस्त थिए । बोयर, जमुनापारी र लोकल गरी करिब ६० खसीबाख्रा पालेका उनलाई तिनको स्याहारसुसार र हेरचाहमै भ्याइनभ्याइ देखिन्थ्यो । केहीलाई छुट्टै दानापानी दिँदै थिए । \r\n\r\n'यिनिहरूलाई खाना अपच भए जस्तो छ, झोक्राइरहेका छन,' उनले भने, 'बेलैमा..."
            ],
            [
              "og:image",
              "https://shilapatracdn.de/uploads/posts/12-1759459275.jpg"
            ],
            [
              "og:type",
              "article"
            ],
            [
              "og:site_name ",
              "बाख्रा पालेरै मासिक ५० हजार कमाउने देवेन्द्र भन्छन्– अनुदान त कागजी किसानले पाउँदा रहेछन्"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-03T03:18:00Z",
  "source": "Shilapatra",
  "store_path": "_store/20/202866c8a2db237948f22012cca32529b7e17ba3db4e78749b6f754de2c2d043.json",
  "title": "बाख्रा पालेरै मासिक ५० हजार कमाउने देवेन्द्र भन्छन्– अनुदान त कागजी किसानले पाउँदा रहेछन्",
  "url": "https://shilapatra.com/detail/168900",
  "version": 1
}
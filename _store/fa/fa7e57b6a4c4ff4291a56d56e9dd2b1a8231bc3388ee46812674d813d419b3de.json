{
  "author": "शिलापत्र संवाददाता :: फरक–फरक छ जमरा लगाउँदा पुरुष र महिलालाई दिने आशीष, के हो भावार्थ ?",
  "content": "फरक–फरक छ जमरा लगाउँदा पुरुष र महिलालाई दिने आशीष, के हो भावार्थ ?\n-\nशिलापत्र संवाददाता\n|\n                                                    बिहीबार, असोज १६, २०८२\nA\n+\nA\nA\n-\nदुर्गापक्षको मुख्य दिन आज मान्यजनको हातबाट नवदुर्गाको प्रसादका रूपमा शुभ साइतको प्रतिक रातो टीका एवं समृद्धिको प्रतिक जमरा लगाइँदै छ । दसैँ घर वा पूजा कोठामा नौ दिनसम्म पूजा आराधना गरिएको प्रसाद आज मान्यजनबाट लगाइन्छ ।\nटीका प्रसाद ग्रहण गर्न साइत खोज्नेका लागि नेपाल पञ्चाङ्ग निर्णायक विकास समितिले आज बिहान ११ः५३ बजेको साइत उत्तम रहेको जनाएको छ । विजयादशमी आफैँमा शुभ दिन भएकाले आज टीका लगाउन सामान्य मानिसले साइत खोज्नु नपर्ने धर्मशास्त्रविद् बताउँछन् ।\nअसत्यमाथि सत्य र आसुरीशक्तिमाथि दैवी शक्तिको विजयको प्रतिकका रूपमा मनाइने विजयादशमी बडा दसैँको सबैभन्दा महत्त्वपूर्ण दिन हो । त्रेता युगमा आजैका दिन भगवान् रामले असत्यको प्रतिक बनेका रावणमाथि विजय प्राप्त गरेकाले त्यही समयदेखि विजयादशमी मनाउन सुरु गरिएको धार्मिक विश्वास छ । यसैले आजको दिनलाई विजयको प्रतिकका रूपमा पनि लिइन्छ ।\nआज गुरु पुरोहित, हजुरबुबा, हजुरआमा, बा, आमा, मान्यजन तथा ठूलाबडाको हातबाट नवदुर्गा भवानीको टीका, जमरा तथा प्रसाद थापी उनीहरूबाट यश, ऐश्वर्य वृद्धि, काम गर्ने क्षमतामा वृद्धि एवं दीर्घायु प्राप्त होस् भनी आशीर्वाद लिइन्छ ।\nविजयादशमीमा टीका लगाइदिँदा यस्ता मन्त्रले आशीर्वाद दिने गरिन्छ:\nआयुद्रोणसुते श्रियं  दशरथे शत्रुक्षयं राघवे ।\nऐश्वर्यं नहुषे गतिश्च पवने मानं च दुर्योधने ।।\nशौर्यं शान्तनवे बलं हलधरे दानं च कुन्तीसुते ।\nविज्ञानं विदुरे भवतु भवतां कीर्तिश्च नारायण ।।\nअर्थात् द्रोणाचार्यका छोरा अश्वत्थामाको जस्तो आयु होस्, अयोध्याका राजा दशरथको जस्तो श्री होस्, दशरथका छोरा रामको जस्तो शत्रु नाश होस्, राजा नहुषको जस्तो ऐश्वर्य होस्, वायुको जस्तो गति होस्, दुर्योधनको जस्तो मान होस्, भीष्मको जस्तो शुरता होस्, बलरामको जस्तो बल होस्, कुन्तीका छोरा कर्णको जस्तो दानशीलता होस्, विदुरको जस्तो ज्ञान विज्ञान होस्, नारायणको जस्तो कीर्ति होस् भनी आशीर्वाद दिने गरिन्छ ।\nयो मन्त्र विशेषगरी पुरुषलाई टीका लगाउँदा आशीर्वाद दिन भनिन्छ । महिलालाई भने दुर्गा देवीको स्वरूप मानेर निम्न लिखित मन्त्रले आशीर्वाद दिइन्छ ।\nजयन्ती मङ्गला काली भद्रकाली कपालिनी  ।\nदुर्गा क्षमा शिवा धात्री स्वाहा स्वधा नमोऽस्तुते ।।\nअर्थात्, संसारलाई पालन गर्ने, दुःख–कष्ट हटाउने, असुर नाश गर्ने, क्षमाशील र कल्याणमयी सबै रूपधारी देवीलाई नमस्कार छ भन्ने भावमा यो मन्त्र वाचन गरिन्छ ।\nप्रकाशित मिति: बिहीबार, असोज १६, २०८२\n०६:२२\nशिलापत्र संवाददाता\nप्रतिक्रिया दिनुहोस्\nसमाचार\nजीवित देवी कुमारीले सर्वसाधारणलाई दसैँको टीका लगाइदिने\nजीवित देवी कुमारीले सर्वसाधारणलाई दसैँको टीका लगाइदिने\n1 min read\nकला साहित्य\nदसैँ मेलमिलाप र एकताको पर्व हो : प्रभात लामा\nदसैँ मेलमिलाप र एकताको पर्व हो : प्रभात लामा\n4 min read\nसमाज\nब्रम्हायणी मन्दिरमा महिषासुर राक्षसको प्रतीक खःमेय जात्रा (तस्वीरहरू)\nब्रम्हायणी मन्दिरमा महिषासुर राक्षसको प्रतीक खःमेय जात्रा (तस्वीरहरू)\n1 min read\nहाम्रो छनौट\nराजनीति\nदण्डहीनताको अन्त्य गर्न तत्कालीन सरकार र आन्दोलनकारीलाई न्यायको कठघरामा उभ्याऊ\n10 min read\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nभर्खरै\n...त्यसपछि दसैँ  हिन्दुको मात्र होइन, बहुजातीय पर्व बन्यो (भिडियोसहित)\n3 min read\nआज कहाँ–कहाँ छ भारी वर्षाको सम्भावना ?\n1 min read\nफरक–फरक छ जमरा लगाउँदा पुरुष र महिलालाई दिने आशीष, के हो भावार्थ ?\n3 min read\nबडादसैँको मुख्य दिन आज, मान्यजनको हातबाट रातो टीका र समृद्धिको प्रतीक जमरा लगाइँदै\n1 min read\nजीवित देवी कुमारीले सर्वसाधारणलाई दसैँको टीका लगाइदिने\n1 min read\nलोकप्रिय\nगुण्डुमा ओलीको भाषण र गृह मन्त्रालयको  वक्तव्य\n3 min read\nबालेनको विरोध गरे 'तेरो लास पनि नभेटिएला' भन्दै धम्काएपछि माजिदले दिए साइबर ब्युरोमा उजुरी\n1 min read\n१७ वर्षपछि पूर्वराजाको हैसियत स्वीकारेका ज्ञानेन्द्र शाह\n2 min read\nदेउवानिवासमा सुरुङभित्र पैसा भेटिएको विषयमा पूर्णबहादुरले के भने ?\n2 min read\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nविचार\nशोकको छायामा आशाको दसैँ\n7 min read\nओलीको छायामुनि अंकुरिएको विद्रोह\n6 min read\nनेपालमा लोकप्रियतावाद: ओलीदेखि जेन-जीसम्म\n29 min read\nब्लग\nआधार शिविरको टेन्टबाट मध्यरातमा जे देखियो...\n19 min read\nएभरेस्ट भ्यू होटलबाट ‘एभरेस्ट चियाउँदा’\n15 min read\nपाँच हजार मिटरको उचाइबाट मध्यरातमा भनेँ– दाइ मलाई सास फेर्न गाह्रो भयो\n11 min read\nशिक्षा\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nभोलिसम्म शिक्षकको तलब नदिने प्रधानाध्यापकलाई कारबाही गरिनेछ: शिक्षामन्त्री पुन\n1 min read\nसीटीईभीटीलाई शिक्षामन्त्री पुनको चार बुँदे निर्देशन\n1 min read",
  "description": "दुर्गापक्षको मुख्य दिन आज मान्यजनको हातबाट नवदुर्गाको प्रसादका रूपमा शुभ साइतको प्रतिक रातो टीका एवं समृद्धिको प्रतिक जमरा लगाइँदै छ । दसैँ घर वा पूजा कोठामा नौ दिनसम्म पूजा आराधना गरिएको प्रसाद आज मान्यजनबाट लगाइन्छ ।\r\n\r\nटीका प्रसाद ग्रहण गर्न साइत खोज्नेका लागि नेपाल पञ्चाङ्ग निर्णायक विकास समितिले आज बिहान ११ः५३ बजेको...",
  "domain": "shilapatra.com",
  "enhanced": true,
  "fetched_at": "2025-10-02T01:59:57.104486Z",
  "id": "fa7e57b6a4c4ff4291a56d56e9dd2b1a8231bc3388ee46812674d813d419b3de",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "फरक–फरक छ जमरा लगाउँदा पुरुष र महिलालाई दिने आशीष, के हो भावार्थ ?"
          ],
          [
            "og:url",
            "https://shilapatra.com/detail/168866/"
          ],
          [
            "og:description",
            "दुर्गापक्षको मुख्य दिन आज मान्यजनको हातबाट नवदुर्गाको प्रसादका रूपमा शुभ साइतको प्रतिक रातो टीका एवं समृद्धिको प्रतिक जमरा लगाइँदै छ । दसैँ घर वा पूजा कोठामा नौ दिनसम्म पूजा आराधना गरिएको प्रसाद आज मान्यजनबाट लगाइन्छ ।\r\n\r\nटीका प्रसाद ग्रहण गर्न साइत खोज्नेका लागि नेपाल पञ्चाङ्ग निर्णायक विकास समितिले आज बिहान ११ः५३ बजेको..."
          ],
          [
            "og:image",
            "https://shilapatracdn.de/uploads/posts/1569808754dashain-jamara-(1)-1759365407.jpg"
          ],
          [
            "og:type",
            "article"
          ],
          [
            "og:site_name ",
            "फरक–फरक छ जमरा लगाउँदा पुरुष र महिलालाई दिने आशीष, के हो भावार्थ ?"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "फरक–फरक छ जमरा लगाउँदा पुरुष र महिलालाई दिने आशीष, के हो भावार्थ ?"
            ],
            [
              "og:url",
              "https://shilapatra.com/detail/168866/"
            ],
            [
              "og:description",
              "दुर्गापक्षको मुख्य दिन आज मान्यजनको हातबाट नवदुर्गाको प्रसादका रूपमा शुभ साइतको प्रतिक रातो टीका एवं समृद्धिको प्रतिक जमरा लगाइँदै छ । दसैँ घर वा पूजा कोठामा नौ दिनसम्म पूजा आराधना गरिएको प्रसाद आज मान्यजनबाट लगाइन्छ ।\r\n\r\nटीका प्रसाद ग्रहण गर्न साइत खोज्नेका लागि नेपाल पञ्चाङ्ग निर्णायक विकास समितिले आज बिहान ११ः५३ बजेको..."
            ],
            [
              "og:image",
              "https://shilapatracdn.de/uploads/posts/1569808754dashain-jamara-(1)-1759365407.jpg"
            ],
            [
              "og:type",
              "article"
            ],
            [
              "og:site_name ",
              "फरक–फरक छ जमरा लगाउँदा पुरुष र महिलालाई दिने आशीष, के हो भावार्थ ?"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-02T00:37:04Z",
  "source": "Shilapatra",
  "store_path": "_store/fa/fa7e57b6a4c4ff4291a56d56e9dd2b1a8231bc3388ee46812674d813d419b3de.json",
  "title": "फरक–फरक छ जमरा लगाउँदा पुरुष र महिलालाई दिने आशीष, के हो भावार्थ ?",
  "url": "https://shilapatra.com/detail/168866",
  "version": 1
}
{
  "content": "<p>काठमाडौँ- मुलुकका विभिन्न ठाउँमा परेको वर्षाका कारण आएको बाढीपहिरोका कारण प्रमुख पाँच राजमार्ग अवरुद्ध भएका छन् ।</p>\n<p>प्रहरी प्रधान कार्यालयले दिएको जानकारीअनुसार पहिरोका कारण सङ्खुवासभाको भोटखोला गाउँपालिका-४ वरुणस्थित कोशी राजमार्ग, सङ्खुवासभाको मकालु गाउँपालिका-३ एकुवास्थित कोशी राजमार्ग पूर्ण रूपमा अवरुद्ध भएका हुन् ।</p>\n<p>त्यस्तै, रसुवाको गोसाइँकुण्ड गाउँपालिका-२ पासाङल्हामु राजमार्गस्थित नेपाल-चीन जोड्ने मितेरी पुल, चितवनको इच्छाकामना गाउँपालिका-५ स्थित मुग्लिङ-नारायणघाट सडकखण्ड र रुकुम पूर्वको भूमे गाउँपालिका-४ स्थित मध्यपहाडी लोकमार्ग पूर्ण रूपमा अवरुद्ध भएका केन्द्रीय प्रहरी प्रवक्ता एवं प्रहरी नायब महानिरीक्षक विनोद घिमिरेले जानकारी दिए।</p>\n<p>उनका अनुसार नवलपरासी पूर्वस्थित पूव-पश्चिम राजमार्ग, बाग्लुङस्थित कालिगण्डकी करिडोर, रसुवास्थित त्रिशुली-मैलुङ सडक एकतर्फी रूपमा सञ्चालनमा रहेका छन् ।</p>",
  "description": "काठमाडौँ- मुलुकका विभिन्न ठाउँमा परेको वर्षाका कारण आएको बाढीपहिरोका कारण...",
  "domain": "deshsanchar.com",
  "fetched_at": "2025-09-25T04:25:38.566115Z",
  "id": "fa906cc8c92a2697243a33beb2f46c4a41ce651fe5a7dfbcc2df388edb9586df",
  "images": [],
  "published_at": "2025-09-25T04:25:38.566043Z",
  "source": "Desh Sanchar",
  "store_path": "_store/fa/fa906cc8c92a2697243a33beb2f46c4a41ce651fe5a7dfbcc2df388edb9586df.json",
  "title": "पहिरोका कारण देशका पाँच राजमार्ग पूर्ण रूपमा अवरुद्ध",
  "url": "https://deshsanchar.com/?p=1098003",
  "version": 1
}
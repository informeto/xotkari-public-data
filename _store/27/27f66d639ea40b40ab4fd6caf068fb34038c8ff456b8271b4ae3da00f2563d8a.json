{
  "author": "सेतोपाटी संवाददाता :: Setopati",
  "content": "वेस्ट इन्डिजसँग खेल सुरू हुनु ४५ मिनेटअघि नखेल्ने भनेका थिए सन्दीपले\nत्यसपछि अरू दुई खेलमा गरियो निलम्बन\nसेतोपाटी संवाददाता\nकाठमाडौं, असोज १५\nवेस्ट इन्डिजविरूद्धको युनिटी कप जितिसकेपछि नेपाल क्रिकेट संघ (क्यान) ले बलर सन्दीप लामिछानेले यो प्रतियोगिता नखेलेकोबारे धारणा सार्वजनिक गरेको छ।\nतीन वटा खेलमा नेपालले दुई वटा लगातार जितेर उपाधि हात पारिसकेको छ। यसबीच सन्दीप लामिछाने किन खेलेनन् वा खेलाइएनन् भन्नेबारे विभिन्न टिकाटिप्पणी भइरहेका थिए।\nसिरिज सकिएको भोलिपल्ट बुधबार क्यानका सचिव पारस खड्काले एक विज्ञप्ति जारी गर्दै लामिछानेले खेल सुरू हुनु ४५ मिनेटअघि नखेल्ने बताएको हुँदा अरू दुई खेलमा निलम्बन गरेको जानकारी दिएका छन्।\n'नेपाल र वेस्ट इन्डिजको राष्ट्रिय क्रिकेट टोलीबीच सेप्टम्बर २७ तारिखका दिन सञ्चालन गरिएको टी-२० सिरिज प्रतियोगिताको पहिलो खेल सुरू हुनुभन्दा ४५ मिनेटअघि सन्दीप लामिछाने स्वयंले उक्त म्याच नखेल्ने निर्णय गरे,' विज्ञप्तिमा भनिएको छ, 'उक्त निर्णयले टिम म्यानेजमेन्ट, खेलाडी तथा समग्र नेपाली क्रिकेटमै गम्भीर असर पर्न गएको हुँदा बाँकी दुई खेल तथा नेपाल र वेस्ट इन्डिजबीचको टी-२० सिरिज प्रतियोगिता अवधिभरका लागि निजलाई निलम्बन गरिएको व्यहोरा जानकारी गराउन चाहन्छु।'\nलामिछानेले खेल हुनुभन्दा ४५ मिनेट अगाडि आएर किन नखेल्ने भनेका थिए भन्नेबारे विज्ञप्तिमा खुलाइएको छैन।\nअब नेपाली टोली उनीसहित ओमानमा जाँदैछ। अक्टोबर ८ देखि १७ सम्म ओमानमा आइसिसी पुरूष टी-२० विश्वकप छनौट हुनेछ।\nओमानमा सुरूमा नेपालले समूह चरणमा कुवेत र जापानसँग खेल्नेछ। यो समूहबाट शीर्ष दुईमा परे सुपर-६ मा पुग्नेछ। सुपर-६ मा खेल्ने ६ टोलीमध्ये शीर्ष ३ मा पर्न सके नेपालले अर्को वर्ष भारत र श्रीलंकामा हुने टी-२० विश्वकपमा स्थान बनाउनेछ।\nनेपाली टोलीमा रोहित कुमार पौडेल (कप्तान), दीपेन्द्रसिंह ऐरी (उपकप्तान), कुशल भुर्तेल, लोकेस बम, कुशल मल्ल, आसिफ सेख, आदिल अन्सारी, करण केसी, नन्दन यादव, सन्दीप लामिछाने, सन्दीप जोरा, आरिफ सेख, ललितनारायण राजवंशी, गुलशन झा, सोमपाल कामी र साहब आलम छन्।\n#Sandeep Lamichhane suspension\n#CAN statement\n#Paras Khadka\n#Unity Cup 2025\n#Nepal vs West Indies T20\n#Oman T20 World Cup Qualifier\n#Nepal cricket team squad\nप्रकाशित मिति: बुधबार, असोज १५, २०८२\n१९:४७\nसिफारिस\nवेस्ट इन्डिजसँग खेल सुरू हुनु ४५ मिनेटअघि नखेल्ने भनेका थिए सन्दीपले\nअबदेखि प्रतिनिधिसभाको पुरानो म्यान्डेट र प्रदेशसभाको नयाँ म्यान्डेटले गर्नेछ राष्ट्रपति निर्वाचन\nकेपी ओली र कृष्णबहादुर महराको नाममा जलाइएका दाङका दुई होटल\nप्रधानमन्त्री बलियो बनाउनुको परिणाम!\nपिङको चचहुईमा भेटिने दसैंको असली स्वाद, हेर्नुहोस् तस्बिरमा\nट्राफिक हवल्दार भरत कुँवर – तुइनखोलाका 'हिरो'\nबंगालको खाडिमा विकसित भएको पानी पार्ने प्रणाली भित्रँदै नेपाल, कुनकुन जिल्ला छन्  रेड अलर्टमा?\nकुमारीसँग जोडिएका ६ भ्रम र त्यसको वास्तविकता\nवेस्ट इन्डिजविरूद्ध अन्तिम खेलमा नेपाल १० विकेटले पराजित\nप्रतिक्रिया दिनुहोस्\nथप\nखेलकुद\nवेस्ट इन्डिजसँग खेल सुरू हुनु ४५ मिनेटअघि नखेल्ने भनेका थिए सन्दीपले\nवेस्ट इन्डिजविरूद्ध अन्तिम खेलमा नेपाल १० विकेटले पराजित\nवेस्ट इन्डिजविरूद्धको अन्तिम खेलमा नेपालले दियो १२३ रनको लक्ष्य\nवेस्ट इन्डिजविरूद्ध अन्तिम खेलमा पहिले ब्याटिङ गर्दै नेपाल\nवेस्ट इन्डिजविरूद्ध नेपालको शानदार जीत, ८३ रनमै समेटियो वेस्ट इन्डिज\nशेख र जोराको उत्कृष्ट ब्याटिङमा नेपालले दियो वेस्ट इन्डिजलाई १७४ रनको लक्ष्य\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nश्रीमान एनजिओमा काम गर्छ भनेको त त्यस्तो काम पो गर्ने रहेछ!\nअर्जुन मोहन भट्टराई\nत्यो दसैं अनि 'मिस्टिनको कनिके घिउ'\nअमृता पौडेल\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "वेस्ट इन्डिजविरूद्धको युनिटी कप जितिसकेपछि नेपाल क्रिकेट संघ (क्यान) ले बलर सन्दीप लामिछानेले यो प्रतियोगिता नखेलेकोबारे धारणा सार्वजनिक गरेको छ।\r\n\r\nतीन वटा खेलमा नेपालले दुई वटा लगातार जितेर उपाधि हात पारिसकेको छ। यसबीच सन्दीप लामिछाने किन खेलेनन् वा खेलाइएनन् भन्नेबारे विभिन्न टिकाटिप्पणी भइरहेका थिए।\r\n\r\nसिरिज सकिएको भोलिपल्ट बुधबार क्यानका सचिव पारस खड्काले एक विज्ञप्ति...",
  "domain": "setopati.com",
  "enhanced": true,
  "fetched_at": "2025-10-01T15:29:48.176802Z",
  "id": "27f66d639ea40b40ab4fd6caf068fb34038c8ff456b8271b4ae3da00f2563d8a",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "वेस्ट इन्डिजसँग खेल सुरू हुनु ४५ मिनेटअघि नखेल्ने भनेका थिए सन्दीपले"
          ],
          [
            "og:url",
            "https://www.setopati.com/sports/cricket/370665/"
          ],
          [
            "og:description",
            "वेस्ट इन्डिजविरूद्धको युनिटी कप जितिसकेपछि नेपाल क्रिकेट संघ (क्यान) ले बलर सन्दीप लामिछानेले यो प्रतियोगिता नखेलेकोबारे धारणा सार्वजनिक गरेको छ।\r\n\r\nतीन वटा खेलमा नेपालले दुई वटा लगातार जितेर उपाधि हात पारिसकेको छ। यसबीच सन्दीप लामिछाने किन खेलेनन् वा खेलाइएनन् भन्नेबारे विभिन्न टिकाटिप्पणी भइरहेका थिए।\r\n\r\nसिरिज सकिएको भोलिपल्ट बुधबार क्यानका सचिव पारस खड्काले एक विज्ञप्ति..."
          ],
          [
            "og:image",
            "https://www.setopati.com/uploads/posts/sandeep-new-1747217877.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "वेस्ट इन्डिजसँग खेल सुरू हुनु ४५ मिनेटअघि नखेल्ने भनेका थिए सन्दीपले"
            ],
            [
              "og:url",
              "https://www.setopati.com/sports/cricket/370665/"
            ],
            [
              "og:description",
              "वेस्ट इन्डिजविरूद्धको युनिटी कप जितिसकेपछि नेपाल क्रिकेट संघ (क्यान) ले बलर सन्दीप लामिछानेले यो प्रतियोगिता नखेलेकोबारे धारणा सार्वजनिक गरेको छ।\r\n\r\nतीन वटा खेलमा नेपालले दुई वटा लगातार जितेर उपाधि हात पारिसकेको छ। यसबीच सन्दीप लामिछाने किन खेलेनन् वा खेलाइएनन् भन्नेबारे विभिन्न टिकाटिप्पणी भइरहेका थिए।\r\n\r\nसिरिज सकिएको भोलिपल्ट बुधबार क्यानका सचिव पारस खड्काले एक विज्ञप्ति..."
            ],
            [
              "og:image",
              "https://www.setopati.com/uploads/posts/sandeep-new-1747217877.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-01T14:02:00Z",
  "source": "सेतोपाटी",
  "store_path": "_store/27/27f66d639ea40b40ab4fd6caf068fb34038c8ff456b8271b4ae3da00f2563d8a.json",
  "title": "वेस्ट इन्डिजसँग खेल सुरू हुनु ४५ मिनेटअघि नखेल्ने भनेका थिए सन्दीपले",
  "url": "https://www.setopati.com/sports/cricket/370665",
  "version": 1
}
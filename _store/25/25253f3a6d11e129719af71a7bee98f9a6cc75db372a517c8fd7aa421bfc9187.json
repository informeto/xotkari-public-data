{
  "author": "",
  "content": "Comments\nShares\n‘जाँचबुझ आयोगले गोलीका बारेमा ब्यालेस्टिक परीक्षण गरेर अनुसन्धान गर्नुपर्छ’\nबरामद खोका, सार्वजनिक भिडिओ फुटेजहरूको अध्ययन, घाउको प्रकृति, मृतकको पोस्टमार्टम रिपोर्ट, ब्यालेस्टिक परीक्षण लगायतमा केन्द्रित भएर छानबिन गर्नुपर्ने जानकारहरूको बुझाइ छ ।\n1\nComments\nShares\nनारायण अधिकारी\n२०८२ असोज  ६ गते २१:४८\n६ असोज, काठमाडौं । सरकारले २३ भदौको जेनजी प्रदर्शनका क्रममा राज्यबाट भएको दमन र भोलिपल्टको आगजनी तथा तोडफोडका घटनाको छानबिन गर्न आइतबार उच्चस्तरीय जाँचबुझ आयोग गर्‍यो ।\nविशेष अदालतका पूर्वअध्यक्ष गौरीबहादुर कार्कीको नेतृत्वमा गठित समितिमा नेपाल प्रहरीका पूर्वएआईजी विज्ञानराज शर्मा र कानुनविद् विन्देश्वरी भण्डारी सदस्य छन् । अब आयोगले औपचारिक पत्र प्राप्त गरेपछि काम सुरु गर्ने बताइएको छ ।\nआयोग गठन भएसँगै मुख्यगरी राज्यतर्फबाट प्रदर्शनकारीमाथि चलाइएको गोलीका सम्बन्धमा कसरी छानबिन हुन्छ भनेर चासोका साथ हेरिएको छ । २३ भदौमा विद्यार्थीहरूले गरेको आन्दोलनमा सुरक्षाकर्मीको गोली लागेर काठमाडौंमा १९ र सुनसरीमा २ गरी २१ जनाको ज्यान गएको थियो ।\nज्यान गुमाएका अधिकांशको टाउको र छातीमा गोली लागेको भेटिएको छ । त्रिवि शिक्षण अस्पतालको फोरेन्सिक विभागमा भएको पोस्टमार्टम रिपोर्टमा पनि यी विषय उल्लेख छन् ।\nफोरेन्सिक विभागका प्रमुख डा. गोपाल चौधरीले मृत्यु भएका अधिकांशको कम्मरभन्दा माथिको भाग र टाउकामा गोली लागेको बताए । उनका अनुसार विशेषगरी मृतकको छाती र टाउकामा गोली लागेको छ ।\nपोस्टमार्टम रिपोर्टको जानकारी दिँदै उनले भने, ‘कतिपयको टाउको र मुटु नै छेडिएर गोली बाहिर निस्केको थियो भने कतिपयको शरीरका विभिन्न भागमा गोली बसेका थिए ।’\nपहिलो दिन २१ जनाको गोली लागेर मत्यु भएको थियो भने भोलिपल्ट जलेर र अन्य कारणले ५३ जनाको ज्यान भएको थियो । अहिलेसम्मको तथ्यांकअनुसार जेनजी आन्दोलनका क्रममा ७४ जनाको मृत्यु भएको छ ।\nयो पनि पढ्नुहोस\nके हो जाँचबुझ आयोग ? कसरी काम गर्छ ?\nनिवर्तमान प्रधानमन्त्री केपी शर्मा ओलीले भने जेनजी आन्दोलनका क्रममा सुरक्षाकर्मीको हतियारबाट ती गोली नचलेको दाबी गरे । सामाजिक सञ्जालमा लामो स्टाटस लेख्दै उनले प्रहरीसँग हुँदै नभएका हतियारबाट गोली चलेको बताएका छन् ।\nत्यसमाथि टाउको र छाती ताकेर प्रहरीले गोली नचलाउने भन्दै अनेक आशंका गरिँदै आएको छ । अर्थात् घुसपैठ भएर अरू कसैले गोली चलाएको दाबी गर्नेसम्मका काम भएका छन् । यी सबै आशंकाको निवारण गर्न अब जाँचबुझ आयोगले ब्यालेस्टिक परीक्षण गर्नुपर्ने नेपाल प्रहरीका पूर्वएआईजी उत्तमराज सुवेदी बताउँछन् ।\n‘आशंका जे गरे पनि ब्यालेस्टिक परीक्षण गरेको अवस्थामा यी सबै तथ्य बाहिर आउँछ । अब ब्यालेस्टिक परीक्षण गरेर अनुसन्धान अघि बढाउनुपर्छ,’ उनले भने ।\nयो आयोगले जाँचबुझ ऐन २०२६ अनुसार म्यान्डेट प्राप्त गर्ने हुनाले त्यसकै परिधिभित्र रहेर छानबिन गर्छ । त्यसपछि रायसहित कारबाही सिफारिस गर्ने बताइएको छ ।\nअहिलको अवस्था हेर्दा घुसपैठ हो भनेर पत्याइहाल्ने अवस्था नरहेको सुरक्षाका जानकारहरू बताउँछन् । घुसपैठ तथा सार्प सुटर वा स्नाइपरहरूबाट गोली चलाइएको हो/होइन वा कुन हतियारबाट गोली चलाइयो भन्ने ब्यालेस्टिक परीक्षणपछि यकिन हुन्छ ।\nअहिले आशंका उठेका यी कुराहरूलाई जाँचबुझ आयोगले प्रमाणबाट आश्वस्त पार्ने काम गर्नुपर्ने जानकारहरू बताउँछन् । ‘जनु आशंका अहिले गरिएको छ, यसलाई आश्वस्त पार्न र प्रमाणले पुष्टि गर्न आयोगले यसको वैज्ञानिक परीक्षण गर्नुपर्छ,’ नेपाल प्रहरीका अर्का पूर्वएआईजी प्रद्युम्न कार्की भन्छन् ।\nयसका लागि बरामद खोका, सार्वजनिक भिडिओ फुटेजहरूको अध्ययन, घाउको प्रकृति, मृतकको पोस्टमार्टम रिपोर्ट, ब्यालेस्टिक परीक्षण लगायतमा केन्द्रित भएर छानबिन गर्नुपर्ने जानकारहरूको बुझाइ छ ।\nअहिलेसम्म बाहिर आएका विवरणहरू हेर्दा भने घुसपैठ भएर अरू कसैले गोली चलाएको भन्ने अवस्था नरहेको बुझाइ सुवेदीको छ । जसरी अहिले टाउका र छातीमा प्रहरीले गोली हान्दैन भन्ने छ, त्यो बुझ्नका लागि त्यहाँ खटिएको फोर्सका बारेमा पनि बुझ्न आवश्यक हुने उनी बताउँछन् ।\nकहिलेकाहीँ भिड उत्तेजित भएपछि यस्तो किसिमको घटना हुने गरेको सुवेदीको अनुभव छ । कतिपय अवस्थामा सुरक्षाकर्मी पनि उत्तेजित हुने, हड्‌बडाउने गर्दा यस्तो किसिमको घटना हुनसक्ने उनी बताउँछन् ।\nगोली लागेको प्रकृति हेर्दा एसएलआर र इन्सास जस्ता राइफलबाट लागेको हुनसक्ने आशंका गरिएको छ । ती हतियार नेपाली सेनाले पटकपटक नेपाल प्रहरीलाई दिँदै आएको छ ।\nयोसँगै अर्कोतर्फ संसद् भवनमा सुरक्षार्थ खटिएको नेपाल प्रहरीको विशेष कार्यदल (स्पेसल टास्क फोर्स, एसटीएफ)को भूमिका बारेमा बुझ्नेपर्ने हुन्छ ।\n‘अधिकृतको कमान्डमा संसद् भवनमा खटिएका एसटीएफ नेपालकै कानुनअनुसार पनि विशिष्ट तथा महत्वपूर्ण प्रतिष्ठानमा सुरक्षामा खटिने गरेको छ । एसटीएफका हवल्दारभन्दा माथिल्लो दर्जाका प्रहरीले बिना आदेश गोली चलाउनसमेत पाउँछन्,’ पूर्वएआईजी सुवेदी भन्छन्, ‘आफ्नो सुरक्षामा रहेको महत्वपूर्ण प्रतिष्ठानलाई क्षति पुर्‍याएको भन्ने लागेमा एसटीएफले यो अधिकार प्रयोग गर्नसक्छ ।’\nएसटीएफले सर्ट मेसिन गन (एसएमजी, इन्सास जस्ता स्वचालित हतियार बोक्छन् । अहिले अन्य प्रहरीले चाहिँ एसएलआर बोक्दै आएका छन् । अब यी गोली कुन हतियारबाट चले, कुन फोर्सले चलायो भन्ने चाहिँ आयोगले निर्क्योल गर्नुपर्ने सुरक्षा मामलाका जानकारहरू बताउँछन् ।\nजाँचबुझ आयोग\nब्यालेस्टिक परीक्षण\nलेखक\nनारायण अधिकारी\nअधिकारी अनलाइनखबरका लागि सुरक्षा, अपराध विषयमा रिपोर्टिङ गर्छन् ।\nलेखकको सबै आर्टिकल\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nके हो जाँचबुझ आयोग ? कसरी काम गर्छ ?\nट्रेन्डिङ\nAdvertisment\nसिफारिस\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nदुई तलाबाट हामफालेका प्रहरी : आफू जोगिए, साथी गुमाए\nरगत सकियो, चिकित्सकका आँखा रसाए\nचमक हराएको थापाथली : गाडी शोरुम बने विध्वंसको प्रतीक\nधेरै कमेन्ट गरिएका",
  "description": "६ असोज, काठमाडौं । सरकारले २३ भदौको जेनजी प्रदर्शनका क्रममा राज्यबाट भएको दमन र भोलिपल्टको आगजनी तथा तोडफोडका घटनाको छानबिन गर्न आइतबार उच्चस्तरीय जाँचबुझ आयोग गर्‍यो ।\r\nविशेष अदालतका पूर्वअध्यक्ष गौरीबहादुर कार्कीको नेतृत्वमा गठित समितिमा नेपाल …",
  "domain": "onlinekhabar.com",
  "enhanced": true,
  "fetched_at": "2025-09-22T22:24:34.043730Z",
  "id": "25253f3a6d11e129719af71a7bee98f9a6cc75db372a517c8fd7aa421bfc9187",
  "images": [
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/uploads/2025/09/gauribahadur-malla.jpg",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.onlinekhabar.com/wp-content/uploads/2025/09/gauribahadur-karki-1024x500.jpg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/uploads/2025/09/Maharajgunj-police-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.onlinekhabar.com/wp-content/uploads/2025/09/GenZ-Protest-Thapathali-Showroom-1-270x170.jpg",
    "https://www.onlinekhabar.com/wp-content/uploads/2025/09/Hospital-diary-Pushpa-270x170.png",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.nepalhomes.com/_next/static/media/logo.b90ba8bc.svg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/uploads/2025/09/gauribahadur-malla-768x375.jpg",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.onlinekhabar.com/wp-content/uploads/2024/03/Narayan-Adhikari-OK-reporter-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/uploads/2025/09/Nepal-police-hatiyar-protest.jpg",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "‘जाँचबुझ आयोगले गोलीका बारेमा ब्यालेस्टिक परीक्षण गरेर अनुसन्धान गर्नुपर्छ’ "
          ],
          [
            "og:url",
            "https://www.onlinekhabar.com/2025/09/1769901/the-commission-of-inquiry-should-conduct-a-ballistics-test-on-the-bullets-and-investigate"
          ],
          [
            "og:description",
            "६ असोज, काठमाडौं । सरकारले २३ भदौको जेनजी प्रदर्शनका क्रममा राज्यबाट भएको दमन र भोलिपल्टको आगजनी तथा तोडफोडका घटनाको छानबिन गर्न आइतबार उच्चस्तरीय जाँचबुझ आयोग गर्‍यो ।\r\nविशेष अदालतका पूर्वअध्यक्ष गौरीबहादुर कार्कीको नेतृत्वमा गठित समितिमा नेपाल …"
          ],
          [
            "og:image",
            "https://www.onlinekhabar.com/wp-content/uploads/2025/09/gauribahadur-karki-1024x500.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "‘जाँचबुझ आयोगले गोलीका बारेमा ब्यालेस्टिक परीक्षण गरेर अनुसन्धान गर्नुपर्छ’ "
            ],
            [
              "og:url",
              "https://www.onlinekhabar.com/2025/09/1769901/the-commission-of-inquiry-should-conduct-a-ballistics-test-on-the-bullets-and-investigate"
            ],
            [
              "og:description",
              "६ असोज, काठमाडौं । सरकारले २३ भदौको जेनजी प्रदर्शनका क्रममा राज्यबाट भएको दमन र भोलिपल्टको आगजनी तथा तोडफोडका घटनाको छानबिन गर्न आइतबार उच्चस्तरीय जाँचबुझ आयोग गर्‍यो ।\r\nविशेष अदालतका पूर्वअध्यक्ष गौरीबहादुर कार्कीको नेतृत्वमा गठित समितिमा नेपाल …"
            ],
            [
              "og:image",
              "https://www.onlinekhabar.com/wp-content/uploads/2025/09/gauribahadur-karki-1024x500.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-22T16:03:35Z",
  "source": "अनलाइनखबर",
  "store_path": "_store/25/25253f3a6d11e129719af71a7bee98f9a6cc75db372a517c8fd7aa421bfc9187.json",
  "title": "‘जाँचबुझ आयोगले गोलीका बारेमा ब्यालेस्टिक परीक्षण गरेर अनुसन्धान गर्नुपर्छ’",
  "url": "https://www.onlinekhabar.com/2025/09/1769901/the-commission-of-inquiry-should-conduct-a-ballistics-test-on-the-bullets-and-investigate",
  "version": 1
}
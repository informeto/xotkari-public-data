{
  "author": "",
  "content": "Comments\nShares\nसेयर बजारप्रति उदार हुन कार्यदलको सुझाव, अन्तरिम सरकारले कार्यान्वयन गर्ला ?\nकार्यदलले एकल ग्राहक कर्जा सीमा हटाउनेदेखि बैंकहरुले सेयर खरिद गरेपछि होल्ड गरेर बिक्री गर्नु पर्ने व्यवस्थामा संशोधन गर्न सुझाएको छ । त्यसैगरी मार्जिन प्रकृतिको कर्जाको ब्याज भुक्तानी गर्ने समय अवधिसमेत ३ महिना थप गर्न सुझाव दिएको छ ।\n0\nComments\nShares\nभुवन पौडेल\n२०८२ असोज  ९ गते २२:४९\n९ असोज, काठमाडौं अर्थमन्त्री रामेश्वर खनालले कार्यकाल थालेको तीन दिनमा नै धितोपत्र बजार सुधार सुझाव कार्यदल गठन गरे । उक्त कार्यदलले पाँच दिनमै सेयर बजार विकासका लागि तत्कालीन, मध्यकालीन र दीर्घकालीन कार्यहरुको सुची बनाई सरकारलाई बुझाइसकेको छ ।\nकार्यदलले एकल ग्राहक कर्जा सीमा हटाउनेदेखि बैंकहरुले सेयर खरिद गरेपछि होल्ड गरेर बिक्री गर्नु पर्ने व्यवस्थामा संशोधन गर्न सुझाएको छ । त्यसैगरी मार्जिन प्रकृतिको कर्जाको ब्याज भुक्तानी गर्ने समय अवधिसमेत ३ महिना थप गर्न सुझाव दिएको छ ।\nकार्यदलले अल्पकालका लागि दिएको सुझाव हेर्दा धितोपत्र बजार व्यवस्थित गर्नेभन्दा पनि बढाउनमा केन्द्रित भएको देखिन्छ ।\nजेन्जी आन्दोलनपछि खुलेको धितोपत्र बजारमा नकारात्मक सर्किट नै लागेको हुनाले लगानीकर्ताको मनोबल बढाउने गरी कार्यदलले सुझाब दिएको हुनसक्ने धितोपत्र बोर्डका पूर्व कार्यकारी निर्देशक निरज गिरीले बताए । ‘कार्यदलको अध्ययन प्रतिवेदन हेर्दा तत्काल गर्नुपर्ने कार्यहरु सम्भव देखिए पनि अन्य सुझाव  कार्यान्वयन गर्न सहज छैन,’ गिरीले भने, ‘धितोपत्र बजारलाई व्यवस्थित गर्न सुपरीवेक्षण सम्बन्धी व्यवस्थाहरू समावेश गर्न छुटेको हो कि भन्ने देखिन्छ ।’\nकार्यदलले दिएको तत्काल गर्नुपर्ने कामहरु कार्यान्वयन गर्दा बजारलाई होसियार भएर हेर्नु पर्ने गिरीले बताए । कार्यदलले बनाएको तीन महले हेर्दा सम्भावित जोखिमको विषयमा पनि उल्लेख गरिएको बताउँदै उनले भने, ‘बैंक तथा वित्तीय संस्थाहरुमा तरलता छ भनेर कर्जा पनि दिऊँ लगानी पनि गर्न दिऊँ भन्ने खालको व्यवस्था गर्दा जोखिम हुन सक्छ ।’ तर, वित्तीय औजारको विविधीकरण, एसएमई प्लेटफर्म सञ्चालन गर्ने, पुँजीगत लाभकरलाई अन्तिम करको रुपमा स्पष्ट पारिने, गैरआवासीय नेपालीलाई सेयरबजारमा ल्याउने जस्ता कामहरु छिटो भएको खण्डमा भने धितोपत्र बजारमा माग बढ्न सक्ने गिरीको बुझाइ छ । कार्यदलका धेरै विषयहरुले धितोपत्र बजारको विकास तथा व्यवस्थित गर्न मद्दत गर्ने भए पनि विषयवस्तुमा केन्द्रित नभएको हो कि भन्ने देखिएको गिरीको भनाइ छ ।\nकार्यदलले तत्काल काम बजार बढाउने गरी काम गर्न सुझाएको अर्का एक विश्लेषकले बताए । विगतमा धितोपत्र बजारमा लगानी केन्द्रित गर्दा भएको इजी मनी मेकिङ, उच्च आयात र उपभोगले निम्त्याएको समस्या दोहोरिन सक्ने भन्नेमा अर्थ मन्त्रालय, राष्ट्र बैंक र धितोपत्र बोर्ड सचेत भएर कार्यदलका सुझाव कार्यान्वयन गर्नु पर्ने ती विश्लेषकको भनाइ छ ।\nगत भदौ ३० गते अर्थमन्त्री सपथ लिएका रामेश्वर खनालले असोजको ४ गते कार्यदल गठन गरेका थिए । नेपाल धितोपत्र बोर्डका का.मु कार्यकारी निर्देशक रुपेश केसीको संयोजकत्वमा गठिन भएको कायर्दलमा अर्थ मन्त्रालय, नेपाल राष्ट्र बैंक, नेपाल स्टक एक्सचेन्ज तथा बीमा प्राधिकरणका प्रतिनिधि सहभागी थिए । खनालले कार्यदललाई ५ दिनको मात्र समय दिएका थिए ।\nकार्यदलले बैंक तथा वित्तीय संस्थाबाट शेयर धितोमा प्रवाह हुने मार्जिन प्रकृतिको कर्जाको अधिकतम एकल ग्राहक सीमा २५ करोडलाई तत्काल हटाउन सुझाएको छ । त्यसैगरी बैंक तथा वित्तीय संस्थाहरूले सूचीकृत संगठित संस्थाको सेयर तथा ऋणपत्रमा एक वर्षभन्दा बढी अवधिको लागि मात्र लगानी गर्न पाउने व्यवस्था तत्काल खारेज गर्न सरकारलाई सुझाएको छ ।\nकार्यदलले तत्काल गर्नुपर्ने कामलाई ३ महिना, मध्यकालमा गर्नु पर्ने कामलाई एक वर्ष र दीर्घकालीन कामहरुका लागि एक वर्ष भन्दा धेरै समय तोकेको छ । सो अनुसार बजार बढाउने खालका कामलाई तत्काल गर्नु पर्नेमा समेटिएको छ भने बजार व्यवस्थित गर्ने विषयलाई दीर्घकालीन कार्य सूचीमा राखिएको छ ।\nकार्यदलले सेयर धितोमा प्रवाह हुने मार्जिन प्रकृतिको कर्जाको २०८२ आश्विन मसान्तसम्म बुझाउनुपर्ने ब्याज पुस मसान्तसम्म बुझाएमा कुनै पनि थप जरिवाना नलाग्ने व्यवस्था तत्काल गर्न सुझाएको छ । धितोपत्र दलाल व्यावसायीमार्फत मार्जिन कारोबार मार्जिन ट्रेडिङ प्रणाली तत्काल कार्यान्वयनमा ल्याउन, नयाँ सूचकाङ्क विकास गरी त्यसलाई बेन्चमार्क सूचकाङ्कको रूपमा प्रयोग गर्ने र सोही आधारमा सर्किट ब्रेकरको नियम पुनरावलोकन तत्काल गर्न कार्यदलले सुझाएको छ ।\nगैर–व्यवसायिक सेयर बिक्री गर्दा नाफामा लाग्ने पुँजीगत लाभकरलाई अन्तिम करको रूपमा तत्काल स्पष्ट पार्न समेत कार्यदलले सुझाएको छ । सेयर बिक्री कारोवारमा दाखिला गरेको करको आधारमा प्राप्त हुनुपर्ने करचुक्ता प्रमाणपत्र प्राप्त गर्ने प्रक्रियालाई पनि तत्काल सहजीकरण गर्न कार्यदलले सुझाएको छ ।\nसंगठित संस्थाले लगानीकर्तालाई प्रदान गर्ने बोनस सेयर वितरण गर्दा लाग्ने लाभांश कर सम्बन्धित संगठित संस्थाले नै मिलान गरी भुक्तानी गर्नुपर्ने व्यवस्था समेत तत्काल गर्न कार्यदलले सुझाएको छ । लगानीकर्ताले दुई वा सो भन्दा बढी हितग्राही खाता खोल्न सक्ने व्यवस्था गर्ने समेत सुझाएको छ । हाल दुईभन्दा धेरै हितग्राही खाता खोल्न नपाउने व्यवस्था छ ।\nकार्यदलले मध्यकालमा गर्नुपर्ने काममा नेपाल स्टक एक्सचेन्जको साधारण सेयर जारी गर्न सुझाएको छ । प्राकृतिक व्यक्तिको कर निर्धारणको क्रममा आयवर्षभित्र सामूहिक लगानी योजनामा लगानी गरेको निश्चित रकम कट्टी गर्न पाउने गरी आयकर ऐनमा व्यवस्था गर्ने सुझाएको छ । धितोपत्र बाँडफाँट सम्बन्धी विद्यमान व्यवस्थालाई समसामयिक पुनरावलोकन गर्ने, संगठित संस्थाले प्रारम्भिक सार्वजनिक शेयर निष्काशन गर्ने सम्बन्धमा रहेको जारी पुँजीको न्यूनतम १० प्रतिशतको सीमालाई पुनरावलोकन गर्न नियमावली संशोधन गर्ने, आवश्यक विनियम निर्माण र प्रणालीको विकास गरी एसएमई प्लेटफर्म सञ्चालनमा ल्याउने कामलाइ समेत मध्यकालमा गर्नु पर्ने कामको सुचीमा राखेको छ ।\nपुँजीबजार सुधार सुझाव कार्यदलले संस्थाका सेयरको लकइन एकैपटक नखुलाउन सुझाएको छ । त्यसैगरी गैर आवासीय नेपालीहरूबाट दोस्रो बजारमा विदेशी मुद्रामा गर्ने लगानी र फिर्ता लाने सम्बन्धमा स्पष्ट नीतिगत व्यवस्था गर्नसमेत कार्यदलले सुझाएको छ । सेटलमेन्ट ग्यारेन्टी फण्ड तथा अक्सन मार्केट सञ्चालन ल्याउन अवधि पनि एक वर्ष तोकिएको छ ।  बैंक तथा वित्तीय संस्था र बीमा कम्पनीको संस्थापक सेयर खरिद विक्री प्रक्रियाको विद्यमान व्यवस्था पुनरावलोकन गर्न समेत सुझाएको छ ।\nकार्यदलले धितोपत्र बजार सञ्चालन र नियमन सम्बन्धी छुट्टाछुट्टै विशिष्टीकृत ऐन, वित्तीय क्षेत्र सम्बन्धी ट्रष्टी ऐन, धितोपत्र सम्बन्धी कसुर तथा सजाय सम्बन्धी नियमावली, लगानी परामर्श, रिसर्च एनालिष्ट सम्बन्धी कानूनी व्यवस्था दीर्घकालमा गर्नु पर्ने सुझाएको छ । त्यसैगरी कार्यदलले नेपाल स्टक एक्सचेन्ज(नेप्से)मा रणनीतिक साझेदार भित्र्याई पुर्नसंरचना गर्नु समेत सुझाएको छ । दीर्घकालमा धितोपत्र बजारमा इन्ट्र डे, सर्ट सेल, धितोपत्र निक्षेप तथा ऋणको व्यवस्था भित्र्याउनसमेत कार्यदलले सुझाएको छ ।\n#सेयरबजार #नेप्से\nधितोपत्र बजार सुधार सुझाव कार्यदल\nरामेश्वर खनाल\nलेखक\nभुवन पौडेल\nअनलाइनखबर डटकमको आर्थिक ब्युरोमा कार्यरत पौडेल बैंक, वित्तीय तथा नेपाल धितोपत्र बजारमा रिपोर्टिङ गर्छन् ।\nलेखकको सबै आर्टिकल\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nअसोजभित्र सुरक्षाकर्मीका हतियार बुझाउन गृहको आग्रह, अन्यथा कारबाही\nदेउवा परिवारको सम्पत्तिमाथि सुरु भयो अनुसन्धान\nमाओवादी केन्द्रीय समितिमा नेतृत्व परिवर्तनका तीनथरी प्रस्ताव\nनेताका पासपोर्ट रोक्काबारे गृहमन्त्री– पक्राउ पनि गर्नुपर्ने होला, अनुसन्धान गर्ने निकायले सबै गर्छ\nनेताहरूलाई भ्रष्टाचार मुद्दामा जेल हाल्नसक्ने प्रचण्डको दाबीमा कत्तिको सत्यता छ ?\nफागुनको चुनावका मुख्य चुनौती के हुन्, कसरी हल गर्ने ?\nट्रेन्डिङ\nAdvertisment\nसिफारिस\nजेनजी प्रदर्शनपछि देश कता जाँदैछ, के गर्नुपर्छ?\nआउने दिनका चिन्ताहरू\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\nधेरै कमेन्ट गरिएका",
  "description": "९ असोज, काठमाडौं अर्थमन्त्री रामेश्वर खनालले कार्यकाल थालेको तीन दिनमा नै धितोपत्र बजार सुधार सुझाव कार्यदल गठन गरे । उक्त कार्यदलले पाँच दिनमै सेयर बजार विकासका लागि तत्कालीन, मध्यकालीन र दीर्घकालीन कार्यहरुको सुची बनाई सरकारलाई …",
  "domain": "onlinekhabar.com",
  "enhanced": true,
  "fetched_at": "2025-09-25T17:50:39.446562Z",
  "id": "7b0ff532f551fe06abf5133cbe8ae54e677c299ca3e5a5eebc3dcd87a4e760e0",
  "images": [
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/uploads/2025/09/Chaitanya-Mishra-Artical_Cover-270x170.png",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.nepalhomes.com/_next/static/media/logo.b90ba8bc.svg",
    "https://www.onlinekhabar.com/wp-content/uploads/2025/05/Bhuwan_poudel-270x170.jpg",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/uploads/2025/09/ser-bahadur-deuba-arzu-rana-deuba-2-768x375.png",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.onlinekhabar.com/wp-content/uploads/2025/09/Prachanda-Maoist-CC-Meeting-2082-Asoj-9-768x428.jpg",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.onlinekhabar.com/wp-content/uploads/2025/09/prachanda-naryankaji-and-janardan-prosoed-Cover-768x375.png",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/uploads/2025/09/Nepal-police-hatiyar-protest-768x511.jpg",
    "https://www.onlinekhabar.com/wp-content/uploads/2025/09/omprakash-aryal-home-minister-768x427.jpg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/uploads/2025/09/Election-commission-2-768x375.png",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/uploads/2025/01/Ministry-of-Finance-1024x683.jpg",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "सेयर बजारप्रति उदार हुन कार्यदलको सुझाव, अन्तरिम सरकारले कार्यान्वयन गर्ला ?   "
          ],
          [
            "og:url",
            "https://www.onlinekhabar.com/2025/09/1772543/will-the-interim-government-implement-the-task-forces-suggestion-to-be-liberal-towards-the-stock-market"
          ],
          [
            "og:description",
            "९ असोज, काठमाडौं अर्थमन्त्री रामेश्वर खनालले कार्यकाल थालेको तीन दिनमा नै धितोपत्र बजार सुधार सुझाव कार्यदल गठन गरे । उक्त कार्यदलले पाँच दिनमै सेयर बजार विकासका लागि तत्कालीन, मध्यकालीन र दीर्घकालीन कार्यहरुको सुची बनाई सरकारलाई …"
          ],
          [
            "og:image",
            "https://www.onlinekhabar.com/wp-content/uploads/2025/01/Ministry-of-Finance-1024x683.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "सेयर बजारप्रति उदार हुन कार्यदलको सुझाव, अन्तरिम सरकारले कार्यान्वयन गर्ला ?   "
            ],
            [
              "og:url",
              "https://www.onlinekhabar.com/2025/09/1772543/will-the-interim-government-implement-the-task-forces-suggestion-to-be-liberal-towards-the-stock-market"
            ],
            [
              "og:description",
              "९ असोज, काठमाडौं अर्थमन्त्री रामेश्वर खनालले कार्यकाल थालेको तीन दिनमा नै धितोपत्र बजार सुधार सुझाव कार्यदल गठन गरे । उक्त कार्यदलले पाँच दिनमै सेयर बजार विकासका लागि तत्कालीन, मध्यकालीन र दीर्घकालीन कार्यहरुको सुची बनाई सरकारलाई …"
            ],
            [
              "og:image",
              "https://www.onlinekhabar.com/wp-content/uploads/2025/01/Ministry-of-Finance-1024x683.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-25T17:04:33Z",
  "source": "अनलाइनखबर",
  "store_path": "_store/7b/7b0ff532f551fe06abf5133cbe8ae54e677c299ca3e5a5eebc3dcd87a4e760e0.json",
  "title": "सेयर बजारप्रति उदार हुन कार्यदलको सुझाव, अन्तरिम सरकारले कार्यान्वयन गर्ला ?",
  "url": "https://www.onlinekhabar.com/2025/09/1772543/will-the-interim-government-implement-the-task-forces-suggestion-to-be-liberal-towards-the-stock-market",
  "version": 1
}
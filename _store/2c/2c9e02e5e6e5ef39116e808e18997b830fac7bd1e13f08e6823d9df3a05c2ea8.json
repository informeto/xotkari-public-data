{
  "author": "शिलापत्र संवाददाता :: आन्दोलनकारीसँगै देउवानिवासमा जाने क्रममा गोली लागेर घाइते भएका अनिल परियार सहाराविहीन बने",
  "content": "आन्दोलनकारीसँगै देउवानिवासमा जाने क्रममा गोली लागेर घाइते भएका अनिल परियार सहाराविहीन बने\n-\nशिलापत्र संवाददाता\n|\n                                                    बिहीबार, असोज ९, २०८२\nA\n+\nA\nA\n-\nबूढानीलकण्ठको एउटा घर, त्यही घरमा भाडाको सानो कोठा, कोठाको एक कुनामा भान्छा भने अर्को कुनामा पलङ, पलङसँगै दराज र दराजमाथिको झ्यालमा डेढ वर्षअगाडि बितेकी श्रीमतीसँगका तस्वीरहरू ।\nयो कोठा २३ भदौमा सुरु भएको जेन– जी आन्दोलन र २४ भदौमा गोली लागी भर्खर तङ्ग्रिँदै गरेका कुस्मा पर्वतका ३१ वर्षीय अनिल परियारको हो ।\nसिलाइकटाइ पेसामा प्राय: व्यस्त रहने अनिललाई २३ भदौको जेन–जी आन्दोलन किन भयो ? के कारणले भयो ? को हुन् र के हो जेन–जी ? त्यसको विषयमा केही जानकारी थिएन, त्यो आन्दोलनमा प्रहरीको गोली लागी मृत्यु भएका साना विद्यार्थीको माया र त्यो क्रूरताबाट रिस उठेपछि २४ भदौको आन्दोलनमा सहभागी हुने निर्णय गरे ।\nआफूसँग टाढाटाढा आन्दोलनमा जान सवारीसाधन नभएपछि नजिकैको नेपाली कांग्रेसका सभापति शेरबहादुर देउवाको घरतिर अगाडि बढेको एक समूहमा उनी पनि सहभागी भए, आन्दोलनकै क्रममा गोली चल्यो । गोली अनिलको देब्रे कोखाहुँदै पछाडिबाट बाहिर निस्क्यो, उनी अचेत अवस्थामा पुगे ।\nडेढ वर्षअगाडि श्रीमती गुमाएका अनिलले दुःख, सुख, मजदुरी गरी कोठा भाडा र आफ्नो एक मात्र सन्तान ९ वर्षीय छोरालाई शिक्षा–दीक्षा दिई हुर्काउँदै आएका थिए । अहिले आफू नै यस्तो अवस्थामा पुगेपछि दैनिक घर चलाउनसमेत उनलाई गाह्रो भएको छ ।\n२४ भदौमा गोली लागेका उनी होसमा आउँदा शिक्षण अस्पताल महरागञ्जको मनमोहन कार्डियोथोरासिक भास्कुलर तथा ट्रान्सप्लान्टको आईसीयूमा थिए । २५ भदौको बिहान करिब ३ बजेतिर होसमा आएका उनको मृत्यु भइसकेको खबर भने पहिले नै फैलिसकेको रहेछ ।\nभाउजू संगीता परियारलगायत आफन्त अस्पताल पुग्दा अस्पताल कर्मचारीले ‘तपाईंको मान्छे हिजो साँझ अपरेसन गर्दा नै बितिसकेको’ खबर सुन्नुपरेको र शव बुझ्न १० बजेपछि आउन जानकारीसमेत दिएको संगीताले सुनाइन् । निराश हुँदै घर फर्केका उनीहरूलाई २५ भदौको बिहान ८:३० बजेतिर अस्पतालको एक नर्ससँग फोन मागेर अनिल आफैँले फोन गरे र आफूलाई भर्खर आईसीयूबाट वार्डमा सारेको र अहिले अवस्था ठीक भएको जानकारी दिए ।\nचारदिने अस्पताल बसाइपछि उनी २९ भदौमा  डिस्चार्ज भए ।\nगोलीले मुटुमा समेत असर गरेपछि ओपनहार्ट सर्जरी गरी आईसीयूमा रहेका ‘उनलाई हस्पिटल ल्याउन केही समय ढिला गरेको भए आज यो अवस्था नआउन पनि सक्थ्यो,’ डाक्टर अनिल भट्टराईले बताए ।\n‘हामीकहाँ ल्याउँदा अवस्था निकै क्रिटिकल थियो, गोलीका छर्राले मुटुमा समेत असर गरेकाले ढिला गरेको भए भाइको मृत्युसमेत हुन सक्थ्यो’, डा. भट्टराईले भने ।\nभाउजू संगीता परियारको हेरचाहमा अहिले भने अनिलको स्वास्थ्य सुधार हुँदै आएको छ, तर गोलीका छर्रा शरीरमा अझै बाँकी छन्, जुन आजीवन रहनेछ । काम गरेर जीविकोपार्जन गर्ने उनलाई अहिले कसरी घर चलाउने र छोराको पढाइ पालनपोषण कसरी गर्ने भन्ने ठूलो चिन्ता परेको छ ।\nनेपालमा अहिले अन्तरिम सरकारले आफ्नो काम कारबाही अगाडि बढाएको छ । जेन–जी आन्दोलनको निष्पक्ष छानबिनका लागि आयोगसमेत गठन गरिसकेको अवस्था पनि छ, आन्दोलनका क्रममा ज्यान गुमाउनेलाई शहीद घोषणा गर्नेदेखि आर्थिक सहायता उपलब्ध गराउने सरकारले निर्णय गरिसकेको छ ।\nतर, सोही आन्दोलनमा अनिल परियारजस्तै गोली खाएका, घाइते भएकाहरूका लागि सरकारले केही ठोस निर्णय गर्न सकेको छैन । घाइतेहरूले उचित सहयोग र सहायता नपाएका कारण ५ असोजमा घाइतेहरूले सिंहदरबार परिसरमा धर्नासमेत दिएका थिए ।\nआफू जेन–जी पनि नभएको, आफू सरकार पक्ष पनि नभएको तर निर्दोष विद्यार्थीको गोली हानी गरिएको हत्या देशमा भएको भ्रष्टाचार, जसका कारण नेपालीहरू विदेशिनुपरेको अवस्थाले अनिललाई पनि पिरोलेको थियो, अब नयाँ नेपाल, परिवर्तन र सहज तरिकाले देशमै बस्ने र काम गर्ने अवस्था आओस् उनी यही चाहन्छन् ।\n– प्रकाशचन्द्र तिमिल्सेना / नेपाल फोटो लाइब्रेरी\nप्रकाशित मिति: बिहीबार, असोज ९, २०८२\n१२:२२\nशिलापत्र संवाददाता\nप्रतिक्रिया दिनुहोस्\nसमाचार\nधादिङको जवाङखोला र तिङराङखानीमा पहिरो, पृथ्वीराजमार्ग अवरुद्ध\nधादिङको जवाङखोला र तिङराङखानीमा पहिरो, पृथ्वीराजमार्ग अवरुद्ध\n2 min read\nसमाचार\nपहिरोका कारण देशका पाँच राजमार्ग पूर्ण रूपमा अवरुद्ध\nपहिरोका कारण देशका पाँच राजमार्ग पूर्ण रूपमा अवरुद्ध\n1 min read\nविश्व\nइजरायलको आपत्तिबीच धेरै देशले दिइरहेछन् प्यालेस्टाइनलाई मान्यता, नेतृत्व कसको ?\nइजरायलको आपत्तिबीच धेरै देशले दिइरहेछन् प्यालेस्टाइनलाई मान्यता, नेतृत्व कसको ?\n13 min read\nहाम्रो छनौट\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nराजनीति\nनयाँ पार्टी निर्माण र पुराना पुनर्निर्माणको चुनौती\nसैद्धान्तिक–वैचारिक आधार कमजोर भएको पार्टी र नैतिक धरातल कमजोर तथा उग्र महत्त्वाकांक्षा भएको विवादित पात्र नेतृत्वमा पुग्यो भने सम्भावना भएको पार्टी पनि कसरी धराशायी हुन्छ भन्ने ज्वलन्त उदाहरण रास्वपा हो ।\n19 min read\nभर्खरै\nतस्वीरमा माओवादीको केन्द्रीय समिति बैठक\n1 min read\nआन्दोलनबाट अलग भएको छैन, नवयुवाको मागलाई सम्बोधन गर्न पदत्याग गरेको हुँ : बाबुराम भट्टराई (भिडियो)\n1 min read\nआन्दोलनकारीसँगै देउवानिवासमा जाने क्रममा गोली लागेर घाइते भएका अनिल परियार सहाराविहीन बने\n5 min read\nधादिङको जवाङखोला र तिङराङखानीमा पहिरो, पृथ्वीराजमार्ग अवरुद्ध\n2 min read\nपदत्यागको जानकारी गराउन विशेष पत्रकार सम्मेलन गर्दै पूर्वप्रधानमन्त्री भट्टराई\n1 min read\nलोकप्रिय\nमन्त्री बन्दै महावीर पुन\n1 min read\nपाँच मन्त्रीको नाम सिफारिस गरिएपछि शीतलनिवासमा फोन– अहिले नै नियुक्त नगर्नू\n1 min read\nनेपालमा स्नाइपरहरू : बंगलादेशजस्तै प्रदर्शनकारीलक्षित आक्रमणको भयावह पुनरागमन\n9 min read\nमुख्य सचिव एकनारायण अर्याल पनि मन्त्रीको दौडमा, अर्याल भन्छन्-बेकारकाे हल्ला\n3 min read\n'अमेरिकाका प्रायोजित संस्थाहरूले नेपालको जेन–जी आन्दोलन हाँके'\n4 min read\nविचार\nआप्रवासी श्रम प्रणालीको अर्थ-राजनीति\n13 min read\nसांकेतिक भाषाको अन्तर्राष्ट्रिय दिवस : अधिकार र समावेशिता\n14 min read\nजेन–जी आन्दोलनको अबको बाटो\n19 min read\nब्लग\nजेन–जी आन्दोलन : अब जनतामा कसरी जाने ?\n18 min read\nजेन-जीलाई आग्रह: नेपालमै पढौँ, नेपालमै काम गरौँ र नेपालीलाई फर्काऔँ !\n4 min read\n‘दाइ, मेरो भिडियोचाहिँ नहाल्दिनुस् है, आमाले देख्नुभयो भने समस्या हुन्छ’\n3 min read\nशिक्षा\nप्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति\n4 min read\nएउटा गतिलो टिम बनाउने काममा व्यस्त छु, केही दिन फोन नगर्नुहोला– शिक्षामन्त्री पुन\n1 min read\nतीन महिनाभित्र परीक्षाफल सार्वजनिक नगर्ने विश्वविद्यालयकाे अनुदान राेक्का गर्न शिक्षामन्त्रीकाे निर्देशन\n1 min read",
  "description": "बूढानीलकण्ठको एउटा घर, त्यही घरमा भाडाको सानो कोठा, कोठाको एक कुनामा भान्छा भने अर्को कुनामा पलङ, पलङसँगै दराज र दराजमाथिको झ्यालमा डेढ वर्षअगाडि बितेकी श्रीमतीसँगका तस्वीरहरू ।\r\n\r\nयो कोठा २३ भदौमा सुरु भएको जेन– जी आन्दोलन र २४ भदौमा गोली लागी भर्खर तङ्ग्रिँदै गरेका कुस्मा पर्वतका ३१ वर्षीय अनिल परियारको हो ।\r\n\r\nसिलाइकटाइ पेसामा...",
  "domain": "shilapatra.com",
  "enhanced": true,
  "fetched_at": "2025-09-25T07:19:23.844924Z",
  "id": "2c9e02e5e6e5ef39116e808e18997b830fac7bd1e13f08e6823d9df3a05c2ea8",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "आन्दोलनकारीसँगै देउवानिवासमा जाने क्रममा गोली लागेर घाइते भएका अनिल परियार सहाराविहीन बने"
          ],
          [
            "og:url",
            "https://shilapatra.com/detail/168581/"
          ],
          [
            "og:description",
            "बूढानीलकण्ठको एउटा घर, त्यही घरमा भाडाको सानो कोठा, कोठाको एक कुनामा भान्छा भने अर्को कुनामा पलङ, पलङसँगै दराज र दराजमाथिको झ्यालमा डेढ वर्षअगाडि बितेकी श्रीमतीसँगका तस्वीरहरू ।\r\n\r\nयो कोठा २३ भदौमा सुरु भएको जेन– जी आन्दोलन र २४ भदौमा गोली लागी भर्खर तङ्ग्रिँदै गरेका कुस्मा पर्वतका ३१ वर्षीय अनिल परियारको हो ।\r\n\r\nसिलाइकटाइ पेसामा..."
          ],
          [
            "og:image",
            "https://shilapatracdn.de/uploads/posts/Anil-Pariyar_Injured-by-bullet-durring_Gen-Z-protest_Baluwater_NPL-(5)-copy-1758782258.jpg"
          ],
          [
            "og:type",
            "article"
          ],
          [
            "og:site_name ",
            "आन्दोलनकारीसँगै देउवानिवासमा जाने क्रममा गोली लागेर घाइते भएका अनिल परियार सहाराविहीन बने"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "आन्दोलनकारीसँगै देउवानिवासमा जाने क्रममा गोली लागेर घाइते भएका अनिल परियार सहाराविहीन बने"
            ],
            [
              "og:url",
              "https://shilapatra.com/detail/168581/"
            ],
            [
              "og:description",
              "बूढानीलकण्ठको एउटा घर, त्यही घरमा भाडाको सानो कोठा, कोठाको एक कुनामा भान्छा भने अर्को कुनामा पलङ, पलङसँगै दराज र दराजमाथिको झ्यालमा डेढ वर्षअगाडि बितेकी श्रीमतीसँगका तस्वीरहरू ।\r\n\r\nयो कोठा २३ भदौमा सुरु भएको जेन– जी आन्दोलन र २४ भदौमा गोली लागी भर्खर तङ्ग्रिँदै गरेका कुस्मा पर्वतका ३१ वर्षीय अनिल परियारको हो ।\r\n\r\nसिलाइकटाइ पेसामा..."
            ],
            [
              "og:image",
              "https://shilapatracdn.de/uploads/posts/Anil-Pariyar_Injured-by-bullet-durring_Gen-Z-protest_Baluwater_NPL-(5)-copy-1758782258.jpg"
            ],
            [
              "og:type",
              "article"
            ],
            [
              "og:site_name ",
              "आन्दोलनकारीसँगै देउवानिवासमा जाने क्रममा गोली लागेर घाइते भएका अनिल परियार सहाराविहीन बने"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-25T06:37:00Z",
  "source": "Shilapatra",
  "store_path": "_store/2c/2c9e02e5e6e5ef39116e808e18997b830fac7bd1e13f08e6823d9df3a05c2ea8.json",
  "title": "आन्दोलनकारीसँगै देउवानिवासमा जाने क्रममा गोली लागेर घाइते भएका अनिल परियार सहाराविहीन बने",
  "url": "https://shilapatra.com/detail/168581",
  "version": 1
}
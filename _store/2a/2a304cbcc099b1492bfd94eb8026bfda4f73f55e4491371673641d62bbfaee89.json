{
  "author": "नवराज पनेरु :: सुदूरपश्चिमबाट उठ्यो संसद पुनर्स्थापनाको माग",
  "content": "सुदूरपश्चिमबाट उठ्यो संसद पुनर्स्थापनाको माग\n-\nनवराज पनेरु\n|\n                                                    बुधबार, असोज ८, २०८२\nA\n+\nA\nA\n-\nसुदूरपश्चिम प्रदेशबाट प्रतिनिधिसभा पुनर्स्थापनाको माग उठेको छ । प्रदेश सरकारको नेतृत्व गरिरहेको नेपाली कांग्रेसले यस्तो माग अघि सारेको हो । बुधबार धनगढीमा राष्ट्रिय राजनीतिको निकास र नेपाली कांग्रेस पार्टीभित्रको आन्तरिक एकताका सम्बन्धमा बसेको बैठकले यस्तो माग अघि सार्ने निर्णय गरेको हो ।\nधनगढीमा उपलब्ध नेपाली कांग्रेसका केन्द्रीय सदस्य, मुख्यमन्त्री कमलबहादुर शाह, राष्ट्रियसभा सदस्यहरू, प्रदेश कार्यसमितिका पदाधिकारी, प्रदेश सरकारका मन्त्री, जिल्ला सभापति, प्रदेशसभा सदस्य, जिल्लाका पदाधिकारीबीच भएको बैठकले प्रतिनिधिसभा पुनर्स्थापना गर्नुपर्ने र पुनर्स्थापित प्रतिनिधिसभामार्फत संविधान संशोधन गर्नुपर्ने माग अगाडि सारेको नेपाली कांग्रेस सुदूरपश्चिमका प्रवक्ता सुरतबहादुर रावतले जानकारी दिए ।\nसंशोधित संविधानमा टेकेर आम निर्वाचन गर्नुपर्ने निर्णय पनि भएको उनले बताए । ‘पार्टीको आन्तरिक एकता सम्बन्धमा पार्टी सभापति शेरबहादुर देउवा र केन्द्रीय सदस्य डा. आरजु राणा देउवा सांघातिक आक्रमणमा पर्नु र कोइरालानिवास, चाक्सीबारी र भट्टराई आश्रमलगायत पार्टीका नेताहरूको निजी आवास, पार्टी कार्यालयहरूमा भएको आगजनी र तोडफोडले लोकतन्त्र मास्ने र कांग्रेसलाई कमजोर बनाउने विभिन्न शक्ति केन्द्रहरूको पर्दा पछाडिको खेल हो भन्ने बैठकको निष्कर्ष रह्यो,’ रावतले भने, ‘यसबाट उत्पन्न परिस्थितमा पार्टीलाई एक बनाउन आवश्यक रहेको बारे पनि छलफल भयो ।’\nपार्टी सभापति देउवा उपचारका क्रममै भएको हुँदा वर्तमान पदाधिकारीलाई सुझबुझका साथ पार्टीमा एकता कायम गरी निर्णय लिन पनि विज्ञप्तिमा आग्रह गरिएको छ । ‘नेपाली कांग्रेसको विधान र पार्टी सभापतिज्यूले नियमित महाधिवेशनमा पार्टी सभापति नलड्ने र नेतृत्व हस्तान्तरण गर्ने भन्नुभएको सर्वविदितै कुरालाई पार्टीका पदाधिकारी र सदस्यले मनन गर्नुपर्छ,’ विज्ञप्तिमा भनिएको छ, ‘यस अवस्थामा पार्टीभित्र अल्पमत, बहुमत, विशेष महाधिवेशन र हस्ताक्षर संकलन जस्ता विषय उठान गरी कार्यकर्तामा भ्रम सिर्जना गर्ने, पार्टीलाई विभाजनतिर लैजाने र  पार्टीभित्र एकता कायम हुन नदिने जस्ता गतिविधिले पार्टी कमजोर मात्र होइन लोकतन्त्र नै समाप्त हुने भएकाले सबै साथीहरू सचेत र सजग रहन अपिल गर्दछौँ ।’\nबैठकले सरकारले क्षतिको वास्तविक आकलन गर्दै आवश्यक पुनर्स्थापना र पुनःनिर्माणको कार्य अगाडि बढाउन तथा आन्दोलमा घुसपैठ गरी आगजनी, तोडफोड़ा र हिंसामा संलग्न दोषीको पहिचान गरि आवश्यक कानुनी कार्बाही गर्न पनि माग गरेको छ ।\nबैठकमा मुख्यमन्त्री शाहसँगै कांग्रेस सुदूरपश्चिमका कार्यवाहक सभापति लोकराज अवस्थी, केन्द्रीय सदस्य सुशीला मिश्र र नृपबहादुर वड, राष्ट्रियसभा सदस्य नारायणदत्त मिश्र र नारायणदत्त भट्ट, कञ्चनपुर सभापति पदम बोगटी लगायत २४ जनाको सहभागिता थियो ।\nप्रकाशित मिति: बुधबार, असोज ८, २०८२\n१४:५५\nनवराज पनेरु\nप्रतिक्रिया दिनुहोस्\nसमाचार\nमाओवादी केन्द्रले केन्द्रीय कमिटी विघटन गर्ने\nमाओवादी केन्द्रले केन्द्रीय कमिटी विघटन गर्ने\n1 min read\nराजनीति\nमाओवादीका सबै समितिमा २५ प्रतिशत जेन–जीको प्रतिनिधित्व सुनिश्चित गर्न माग\nमाओवादीका सबै समितिमा २५ प्रतिशत जेन–जीको प्रतिनिधित्व सुनिश्चित गर्न माग\n2 min read\nसमाचार\nके हजार र पाँच सयको नोटमा प्रतिबन्ध लाग्दै छ, के भन्छन् अर्थमन्त्री ?\nके हजार र पाँच सयको नोटमा प्रतिबन्ध लाग्दै छ, के भन्छन् अर्थमन्त्री ?\n1 min read\nहाम्रो छनौट\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nराजनीति\nनयाँ पार्टी निर्माण र पुराना पुनर्निर्माणको चुनौती\nसैद्धान्तिक–वैचारिक आधार कमजोर भएको पार्टी र नैतिक धरातल कमजोर तथा उग्र महत्त्वाकांक्षा भएको विवादित पात्र नेतृत्वमा पुग्यो भने सम्भावना भएको पार्टी पनि कसरी धराशायी हुन्छ भन्ने ज्वलन्त उदाहरण रास्वपा हो ।\n19 min read\nभर्खरै\nमाओवादी केन्द्रले केन्द्रीय कमिटी विघटन गर्ने\n1 min read\nश्रम रोजगार जोडिएका मुलुकले भिसा कडाइ गर्न थालेपछि अध्यागमन विभागले गर्‍यो राजदूतहरूसँग छलफल\n4 min read\nमाओवादीका सबै समितिमा २५ प्रतिशत जेन–जीको प्रतिनिधित्व सुनिश्चित गर्न माग\n2 min read\nके हजार र पाँच सयको नोटमा प्रतिबन्ध लाग्दै छ, के भन्छन् अर्थमन्त्री ?\n1 min read\nसुदूरपश्चिमबाट उठ्यो संसद पुनर्स्थापनाको माग\n3 min read\nलोकप्रिय\nमन्त्री बन्दै महावीर पुन\n1 min read\nपाँच मन्त्रीको नाम सिफारिस गरिएपछि शीतलनिवासमा फोन– अहिले नै नियुक्त नगर्नू\n1 min read\nनेपालमा स्नाइपरहरू : बंगलादेशजस्तै प्रदर्शनकारीलक्षित आक्रमणको भयावह पुनरागमन\n9 min read\nमुख्य सचिव एकनारायण अर्याल पनि मन्त्रीको दौडमा, अर्याल भन्छन्-बेकारकाे हल्ला\n3 min read\nसुटुक्क बंगलादेश किन छिर्‍यो अमेरिकी सेना ? भारतमा भइरहेछ चिन्ता र चर्चा\n8 min read\nविचार\nआप्रवासी श्रम प्रणालीको अर्थ-राजनीति\n13 min read\nसांकेतिक भाषाको अन्तर्राष्ट्रिय दिवस : अधिकार र समावेशिता\n14 min read\nजेन–जी आन्दोलनको अबको बाटो\n19 min read\nब्लग\nजेन–जी आन्दोलन : अब जनतामा कसरी जाने ?\n18 min read\nजेन-जीलाई आग्रह: नेपालमै पढौँ, नेपालमै काम गरौँ र नेपालीलाई फर्काऔँ !\n4 min read\n‘दाइ, मेरो भिडियोचाहिँ नहाल्दिनुस् है, आमाले देख्नुभयो भने समस्या हुन्छ’\n3 min read\nशिक्षा\nप्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति\n4 min read\nएउटा गतिलो टिम बनाउने काममा व्यस्त छु, केही दिन फोन नगर्नुहोला– शिक्षामन्त्री पुन\n1 min read\nतीन महिनाभित्र परीक्षाफल सार्वजनिक नगर्ने विश्वविद्यालयकाे अनुदान राेक्का गर्न शिक्षामन्त्रीकाे निर्देशन\n1 min read",
  "description": "सुदूरपश्चिम प्रदेशबाट प्रतिनिधिसभा पुनर्स्थापनाको माग उठेको छ । प्रदेश सरकारको नेतृत्व गरिरहेको नेपाली कांग्रेसले यस्तो माग अघि सारेको हो । बुधबार धनगढीमा राष्ट्रिय राजनीतिको निकास र नेपाली कांग्रेस पार्टीभित्रको आन्तरिक एकताका सम्बन्धमा बसेको बैठकले यस्तो माग अघि सार्ने निर्णय गरेको हो ।\r\n\r\nधनगढीमा उपलब्ध नेपाली कांग्रेसका केन्द्रीय सदस्य, मुख्यमन्त्री कमलबहादुर शाह, राष्ट्रियसभा...",
  "domain": "shilapatra.com",
  "enhanced": true,
  "fetched_at": "2025-09-24T10:43:54.447828Z",
  "id": "2a304cbcc099b1492bfd94eb8026bfda4f73f55e4491371673641d62bbfaee89",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "सुदूरपश्चिमबाट उठ्यो संसद पुनर्स्थापनाको माग"
          ],
          [
            "og:url",
            "https://shilapatra.com/detail/168521/"
          ],
          [
            "og:description",
            "सुदूरपश्चिम प्रदेशबाट प्रतिनिधिसभा पुनर्स्थापनाको माग उठेको छ । प्रदेश सरकारको नेतृत्व गरिरहेको नेपाली कांग्रेसले यस्तो माग अघि सारेको हो । बुधबार धनगढीमा राष्ट्रिय राजनीतिको निकास र नेपाली कांग्रेस पार्टीभित्रको आन्तरिक एकताका सम्बन्धमा बसेको बैठकले यस्तो माग अघि सार्ने निर्णय गरेको हो ।\r\n\r\nधनगढीमा उपलब्ध नेपाली कांग्रेसका केन्द्रीय सदस्य, मुख्यमन्त्री कमलबहादुर शाह, राष्ट्रियसभा..."
          ],
          [
            "og:image",
            "https://shilapatracdn.de/uploads/posts/WhatsApp-Image-2025-09-24-at-14.31.37-1758704914.jpeg"
          ],
          [
            "og:type",
            "article"
          ],
          [
            "og:site_name ",
            "सुदूरपश्चिमबाट उठ्यो संसद पुनर्स्थापनाको माग"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "सुदूरपश्चिमबाट उठ्यो संसद पुनर्स्थापनाको माग"
            ],
            [
              "og:url",
              "https://shilapatra.com/detail/168521/"
            ],
            [
              "og:description",
              "सुदूरपश्चिम प्रदेशबाट प्रतिनिधिसभा पुनर्स्थापनाको माग उठेको छ । प्रदेश सरकारको नेतृत्व गरिरहेको नेपाली कांग्रेसले यस्तो माग अघि सारेको हो । बुधबार धनगढीमा राष्ट्रिय राजनीतिको निकास र नेपाली कांग्रेस पार्टीभित्रको आन्तरिक एकताका सम्बन्धमा बसेको बैठकले यस्तो माग अघि सार्ने निर्णय गरेको हो ।\r\n\r\nधनगढीमा उपलब्ध नेपाली कांग्रेसका केन्द्रीय सदस्य, मुख्यमन्त्री कमलबहादुर शाह, राष्ट्रियसभा..."
            ],
            [
              "og:image",
              "https://shilapatracdn.de/uploads/posts/WhatsApp-Image-2025-09-24-at-14.31.37-1758704914.jpeg"
            ],
            [
              "og:type",
              "article"
            ],
            [
              "og:site_name ",
              "सुदूरपश्चिमबाट उठ्यो संसद पुनर्स्थापनाको माग"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T09:10:49Z",
  "source": "Shilapatra",
  "store_path": "_store/2a/2a304cbcc099b1492bfd94eb8026bfda4f73f55e4491371673641d62bbfaee89.json",
  "title": "सुदूरपश्चिमबाट उठ्यो संसद पुनर्स्थापनाको माग",
  "url": "https://shilapatra.com/detail/168521",
  "version": 1
}
{
  "author": "",
  "content": "Comments\nShares\nसिरहामा बालक हत्या प्रकरण : :\nहत्या गर्ने व्यक्ति नै शव खोज्न सक्रिय, कुकुरले पत्ता लगाएपछि पक्राउ\nअभिषेक हराएपछि पंकज आफन्तसँगै दिनरात खोजीमा सक्रिय थिए । तर डग टोली आउने खबर सुनेपछि उनी आत्तिएर छतमा पुगे । त्यसपछि प्रहरीले पंकजसहित ८ जनालाई नियन्त्रणमा लिएर अनुसन्धान अघि बढायो ।\n0\nComments\nShares\nशैलेन्द्र महतो\n२०८२ असोज  ९ गते १६:३०\nNews Summary\nGenerated by OK AI. Editorially reviewed.\nसिरहाको गोलबजार नगरपालिका-१३ भेल्हा डंगराहाका १५ वर्षीय अभिषेक सिंहको ५ असोजदेखि बेपत्ता भएपछि ७ असोज बिहान मृत अवस्थामा फेला पर्‍यो।\nपंकज महतोले अभिषेकलाई योजनाबद्ध हत्या गरेको स्वीकार गरेका छन् र प्रहरीले उनलाई मुख्य आरोपी ठहराएको छ।\nहत्या घटनामा प्रयोग भएको गम्छा, प्लास्टिकको ड्रम र मोबाइल बरामद गरिएको छ भने सीआईबीले अनुसन्धान अघि बढाएको छ।\n९ असोज, जनकपुरधाम । ५ असोजदेखि बेपत्ता भएका सिरहा गोलबजार नगरपालिका-१३ भेल्हा डंगराहाका अभिषेक सिंह ७ असोज बिहान घर नजिकैको आँप बगैँचामा मृत अवस्थामा फेला परे । उनको शव फेला परेपछि गाउँभरि सनसनी फैलियो ।\nप्रहरी टोली तत्कालै घटनास्थल पुगेर अनुसन्धान सुरु गर्‍यो । अनुसन्धानका लागि तालिमप्राप्त कुकुर (डग टोली) समेत प्रयोग गरियो । कुकुर सुँघ्दै-सुँघ्दै मृतककै हजुरबुबा पर्ने विन्देश्वर सिंहको आँगनमा पुग्यो । तर घरका अन्य सदस्यसम्म नपुगी रोकियो । त्यस बेला विन्देश्वरका १७ वर्षीय छोरा पंकज छतमा बसिरहेका थिए ।\n१५ वर्षीय बालक अभिषेक हराएपछि पंकज आफन्तसँगै दिनरात खोजीमा सक्रिय थिए । उनी भिडमै मिसिएर घटनामा संलग्न नभएझैँ व्यवहार गरिरहेका थिए । तर डग टोली आउँदैछ भन्ने खबर सुनेपछि उनी आत्तिएर छतमा पुगेका थिए । शंका बढेपछि प्रहरीले पंकजसहित ८ जनालाई नियन्त्रणमा लिएर अनुसन्धान अघि बढायो ।\n‘घटना भएको बेलादेखि सँगै खोजिरहेका पंकज डग टोली आएपछि डराएर छतमा बसिरहेका थिए । तर प्रहरी आँगनसम्म पुगेपछि शंकाको आधारमा उनलाई पक्राउ गरियो,’ अनुसन्धानमा संलग्न एक प्रहरीले भने ।\nअनुसन्धानका क्रममा पंकजकै बयान, घटनास्थल र वरपर भेटिएका प्रमाणहरूले उनी नै मुख्य आरोपी भएको प्रष्ट भएको प्रहरी स्रोतले जनाएको छ । घटनामा प्रयोग भएको गम्छा, प्लास्टिकको ड्रम साथै मृतक र पंकज दुवैको मोबाइल प्रहरीले बरामद गरेको छ ।\nसिरहाका प्रहरी उपरीक्षक एसपी अनन्त शर्माले दोषी पत्ता लागिसकेको र केही निष्कर्ष आउन बाँकी रहेको बताए ।\n‘दोषी पत्ता लागिसकेको छ । धेरै प्रमाण जुटिसकेका छन्,’ एसपी शर्माले भने, ‘केही निष्कर्ष निकाल्न बाँकी छ । निष्कर्षमा पुगेपछि सार्वजनिक गर्छौं ।’\nअभिषेकको हत्या आफैंले योजनाबद्ध तरिकाले गरेको पंकजले बयानमा स्वीकारेका छन् । उनको बयानको आधारमै घर नजिकैको पोखरीबाट हत्यामा प्रयोग भएको ड्रम, पोखरी किनाराबाट मृतकको मोबाइल र सिमकार्ड, विद्यालय प्रांगणबाट गम्छा बरामद गरियो ।\nत्यस्तै, पाँच करोड फिरौती माग गर्दै इमोमार्फत पठाइएको सन्देश पठाउन प्रयोग भएको पंकजकै मोबाइल दाउरा राख्ने घरभित्रबाट फेला परेको प्रहरीले जनाएको छ ।\nयसरी भयो अभिषेकको हत्या\nअनुसन्धानमा संलग्न प्रहरी अधिकारीहरूका अनुसार १५ वर्षीय अभिषेक सिंह ५ असोज साँझदेखि अचानक बेपत्ता भएका थिए । अबेर साँझसम्म घर नफर्किएपछि र मोबाइलसमेत नलागेपछि परिवार र आफन्तजनले खोजतलास सुरु गरेका थिए ।\nप्रहरीलाई दिएको बयानमा आरोपित पंकजले अभिषेकलाई खेल्न जाऔं भन्दै घरबाट लगेको स्वीकार गरेका छन् । घटनापूर्व उनले खेतमा खाल्डो खनेर प्लास्टिकको ड्रम तयारी अवस्थामा राखेका थिए ।\nअभिषेकलाई त्यहाँ लगेर मजाक गरेजस्तो गरी गम्छाले हात बाँधिदिए । त्यसपछि आफूले घाँटी थिचेर हत्या गरेको बयान उनले दिएका छन् । हत्या गरी पंकजले शव ड्रममा हालेर पुरे र माथिबाट खेप्टामाटो राखेर ढाकिदिए ।\nहत्या गरिसकेपछि पनि कसैले शंका नगरोस् भनेर पंकज आफन्तसँगै खोजतलासमा लागेको नाटक गर्दै हिँडे ।\nघटनालाई मोड्न उनले ६ असोज बिहान ८ बजेतिर अभिषेककी आमा रेखादेवी सिंहको मोबाइलमा इमोमार्फत पाँच करोड रुपैयाँ फिरौती माग्दै हिन्दी भाषामा धम्कीपूर्ण सन्देश पठाए ।\nमृतक बालक।\nसो सन्देशमा पैसा नदिए हत्या गर्ने र प्रहरीले थाहा पाए पनि अभिषेकलाई मारेर फ्याल्ने चेतावनी थियो । यसरी उनले घटना सीमापार बिहारसँग जोडिएको भ्रम फैलाउन खोजेका थिए ।\nप्रहरीको प्रारम्भिक अनुसन्धानले हत्या पंकजकै संलग्नतामा भएको पुष्टि गरेको छ । अनुसन्धान अधिकृतका अनुसार, उनले फिरौतीको सन्देश पठाएर घटना मोड्न खोजेको र योजनाबद्ध हत्या गरेको स्वीकारेका छन् ।\nहत्या भएको दिन बेलुकी ठूलो वर्षा भएपछि पंकज फेरि शव लुकाएको ठाउँमा पुगेका थिए । पानीले माटो धस्सिँदा ड्रम देखिन थालेपछि उनले शव निकालेर छेउको आँप बगैँचामा फ्याले र ड्रमलाई नजिकैको पोखरीमा डुबाए । भोलिपल्ट बिहान स्थानीयले शव देखेपछि सनसनी मच्चियो ।\nपंकजले प्रहरीसमक्ष दिएको बयानअनुसार, अभिषेकले आफूलाई ट्याक्टर चलाउन सिकाउन अस्वीकार गरेकाले योजनाबद्ध हत्या गरेका हुन् ।\nअभिषेक रेखादेवीका एउटै छोरा थिए । करिब १० वर्षअघि अभिषेकका पिता सञ्जय सिंहको मोटरजडित कलमा करेन्ट लागेर मृत्यु भएको थियो । पैतृक सम्पत्ति भएकाले अभिषेकले अध्ययन छाडेर ट्याक्टरमार्फत खेतीपाती गरिरहेका थिए । छोराको मृत्युपछि आमा अचेत अवस्थामा छिन् ।\nसीआईबीले थाल्यो अनुसन्धान\nपंकजले घटना आफूले एक्लै गराएको स्वीकार गरिसके पनि अन्य व्यक्तिको संलग्नता हुनसक्ने कोणबाट प्रहरीको केन्द्रीय अनुसन्धान ब्युरो (सीआईबी)को टोलीले अनुसन्धान अघि बढाएको छ ।\nपंकजको बयानका आधारमा मात्र हेर्दा, उमेरले सानो भएका कारण उनले अभिषेकको हत्या गरेर शव ड्रममा लुकाई पुनः निकालेर फालेको हुनसक्ने शंका प्रहरी र मृतक परिवारमा छ ।\nअभिषेक परिवारको एक्लो छोरा भएको र उनको नाममा पुर्ख्यौली करिब चार बिघा जमिन रहेकाले सम्पत्ति हत्याउने उद्देश्यले हत्यामा अन्य आफन्त समेत संलग्न हुनसक्ने आशंकामा प्रहरीले अनुसन्धान अघि बढाएको छ ।\nयसबाहेक पंकज नाबालक भएकाले उनले मात्र दोष स्वीकार गरे सजाय कम भएर छुट्ने रणनीतिअन्तर्गत योजनाबद्ध ढंगले अभिषेकको हत्या गरिएको त होइन भन्ने प्रश्न पनि उठाइएको छ ।\nमुख्य आरोपी पंकज नाताले मृतक अभिषेकका काका पर्छन् । पंकज अभिषेकका हजुरबुबा लक्ष्मण महतोका तीन दाजुभाइमध्ये कान्छा तुल्सी महतोका नाति तथा विन्देश्वर सिंहका छोरा हुन् ।\nबालक हत्या प्रकरण\nसिरहा\nलेखक\nशैलेन्द्र महतो\nमहतो अनलाइनखबरका जनकपुर संवाददाता हुन् ।\nलेखकको सबै आर्टिकल\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nनेपाली दूतावासमा रहेका १९ कर्मचारीको जागिर रोक्का\nकेपी ओलीले प्रधानमन्त्री मातहत लगेका तीन विभाग मन्त्रालयमै फर्काउने सरकारको निर्णय\nभ्रष्टाचार मुद्दा खेपिरहेका माधव नेपालसँग पार्टी एकता गर्नु हानिकारक : सुदन किराती\nनेपाली राहदानी प्रयोग गरेर साउदी पुगे झन्डै २०० रोहिंग्या, सरकार बेखबर\nविगतका भ्रष्टाचारबारे छोटो समयमै सरकार प्रष्ट भयो, छानबिन हुन्छ : प्रधानमन्त्री\nशासकीय प्रणाली फेर्ने वर्तमान सरकारको कार्यक्षेत्र होइन : प्रधानमन्त्री\nट्रेन्डिङ\nAdvertisment\nसिफारिस\nआउने दिनका चिन्ताहरू\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nधेरै कमेन्ट गरिएका",
  "description": "९ असोज, जनकपुरधाम । ५ असोजदेखि बेपत्ता भएका सिरहा गोलबजार नगरपालिका-१३ भेल्हा डंगराहाका अभिषेक सिंह ७ असोज बिहान घर नजिकैको आँप बगैँचामा मृत अवस्थामा फेला परे । उनको शव फेला परेपछि गाउँभरि सनसनी फैलियो ।\r\n\r\nप्रहरी …",
  "domain": "onlinekhabar.com",
  "enhanced": true,
  "fetched_at": "2025-09-25T13:18:25.144094Z",
  "id": "525f4fd4f74c48441ea8af6b949f2fdca3a9973691fd770dc1246e1257d6035a",
  "images": [
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2020/05/Tribhuwan-Airport-29-768x512.jpg",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/uploads/2025/09/mrita-balk-sdgfv.jpg",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.onlinekhabar.com/wp-content/uploads/2025/09/sushila-karki-2-1-768x375.jpg",
    "https://www.onlinekhabar.com/wp-content/uploads/2025/09/siraha-balak-hatya-2082-07-09-sdcvf.jpg",
    "https://www.onlinekhabar.com/wp-content/uploads/2025/09/cabinet-baithak-1-768x375.jpg",
    "https://www.onlinekhabar.com/wp-content/uploads/2025/09/sushila-karki-5-768x375.jpg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.nepalhomes.com/_next/static/media/logo.b90ba8bc.svg",
    "https://www.onlinekhabar.com/wp-content/uploads/2025/09/siraha-balak-hatya-2082-07-09af.jpg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.onlinekhabar.com/wp-content/uploads/2022/09/Shailendra-Mahato-1-270x170.jpg",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.onlinekhabar.com/wp-content/uploads/2025/09/siraha-balak-hatya-2082-07-09-cover-1024x500.jpg",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/uploads/2024/03/sarkari-karmachari-office-govenment-768x444.jpg",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.onlinekhabar.com/wp-content/uploads/2023/11/sudan-karati-768x517.jpg",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "हत्या गर्ने व्यक्ति नै शव खोज्न सक्रिय, कुकुरले पत्ता लगाएपछि पक्राउ "
          ],
          [
            "og:url",
            "https://www.onlinekhabar.com/2025/09/1772253/hatya-garne-byakti-nai-shav-khojna-sakriya-kukurle-patta-lagaepachi-pakrau"
          ],
          [
            "og:description",
            "९ असोज, जनकपुरधाम । ५ असोजदेखि बेपत्ता भएका सिरहा गोलबजार नगरपालिका-१३ भेल्हा डंगराहाका अभिषेक सिंह ७ असोज बिहान घर नजिकैको आँप बगैँचामा मृत अवस्थामा फेला परे । उनको शव फेला परेपछि गाउँभरि सनसनी फैलियो ।\r\n\r\nप्रहरी …"
          ],
          [
            "og:image",
            "https://www.onlinekhabar.com/wp-content/uploads/2025/09/siraha-balak-hatya-2082-07-09-cover-1024x500.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "हत्या गर्ने व्यक्ति नै शव खोज्न सक्रिय, कुकुरले पत्ता लगाएपछि पक्राउ "
            ],
            [
              "og:url",
              "https://www.onlinekhabar.com/2025/09/1772253/hatya-garne-byakti-nai-shav-khojna-sakriya-kukurle-patta-lagaepachi-pakrau"
            ],
            [
              "og:description",
              "९ असोज, जनकपुरधाम । ५ असोजदेखि बेपत्ता भएका सिरहा गोलबजार नगरपालिका-१३ भेल्हा डंगराहाका अभिषेक सिंह ७ असोज बिहान घर नजिकैको आँप बगैँचामा मृत अवस्थामा फेला परे । उनको शव फेला परेपछि गाउँभरि सनसनी फैलियो ।\r\n\r\nप्रहरी …"
            ],
            [
              "og:image",
              "https://www.onlinekhabar.com/wp-content/uploads/2025/09/siraha-balak-hatya-2082-07-09-cover-1024x500.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-25T10:45:42Z",
  "source": "अनलाइनखबर",
  "store_path": "_store/52/525f4fd4f74c48441ea8af6b949f2fdca3a9973691fd770dc1246e1257d6035a.json",
  "title": "हत्या गर्ने व्यक्ति नै शव खोज्न सक्रिय, कुकुरले पत्ता लगाएपछि पक्राउ",
  "url": "https://www.onlinekhabar.com/2025/09/1772253/hatya-garne-byakti-nai-shav-khojna-sakriya-kukurle-patta-lagaepachi-pakrau",
  "version": 1
}
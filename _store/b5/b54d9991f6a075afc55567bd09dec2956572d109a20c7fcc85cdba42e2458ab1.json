{
  "author": "",
  "content": "Comments\nShares\nदशैंको टीकामा दिइने आर्शीवाद र यसको अर्थ\n0\nComments\nShares\nअनलाइनखबर\n२०८२ असोज  १५ गते ११:४०\nNews Summary\nGenerated by OK AI. Editorially reviewed.\nविजया दशमीमा परिवारका ज्येष्ठ सदस्यले सानालाई रातो टीका र जमरा लगाएर सुख, शान्ति र समृद्धिको आशीर्वाद दिन्छन्।\nदशैं,  प्रायगरी आध्यात्मिक, सामाजिक र सांस्कृतिक एकताको प्रतीक हो । यो पर्वको विशेष दिन विजया दशमी हो ।\nयस दिन परिवारका ज्येष्ठ सदस्यले सानालाई रातो टीका, जमरा लगाएर आशीर्वाद दिने परम्परा छ ।\nयो आशीर्वाद केवल औपचारिक शब्दहरूको संग्रह नभई गहिरो सांस्कृतिक, धार्मिक र सामाजिक महत्त्व बोकेको अभिव्यक्ति हो । दशैंको टीकामा दिइने आशीर्वादको अर्थलाई विभिन्न आयामबाट बुझ्न सकिन्छ।\nमान्यजनले टीका लगाइदिँदा सुख, शान्ति, समृद्धि, सु-स्वास्थ्य र उन्नति, प्रगतिको कामना गर्ने गर्छन् ।\nदशैंमा टीका लगाउँदा प्राय गरी दुईवटा मन्त्रोचारण गरी आशीर्वाद दिने प्रचलन छ ।\nदशैंमा आशीर्वाद दिँदा पढिने मन्त्र र यसको अर्थ\nआयु द्रोण सुते, श्रियं दशरथे शत्रुक्षयं राधवे\nऐश्वर्य नहुषे, गतिश्च पवने, मानं च दूर्योधने ।।\nसौर्य शान्तनवे, बलं हलधरे सत्यं च कुन्ती सुते\nविज्ञानं विदुरे भवतु भवतां कीर्तिश्च नारायणे ।।\nयसको अर्थ\nआयु द्रोण सुते :\nद्रोणचार्यका पुत्र अश्वस्थामाको जस्तै लामो आयु होस् ।\nश्रियं दशरथे :\nदशरथ राजाको जस्तै श्री अर्थात लक्ष्मीको दिव्य कृपा रहोस् ।\nशत्रुक्षयं राधवे :\nभगवान श्री रामचन्द्रले जस्तै शत्रुको नाश गर्नू ।\nऐश्वर्य नहुषे :\nराजा नहुषको जस्तै ऐश्वर्य प्राप्त होस् । राजा नहुष पृथ्वीसहित स्वर्गको समेत राजा भएको पुराणहरूमा उल्लेख छ ।\nगतिश्च पवने :\nपवन अर्थात हावाको जस्तै गति होस् ।\nमानं च दूर्योधने :\nहस्तिनापुरका युवराज दुर्योधनको जस्तै मान-सम्मान मिलोस् । उनी घमण्डी, अहंकारी भए पनि हस्तिनापुरमा दुर्योधनको मान-सम्मान उच्च थियो ।\nसौर्य शान्तनवे :\nसन्तनुपुत्र देवब्रत जसलाई भीष्मपितामह पनि भनिन्छ, उनको जस्तै सौर्य अर्थात पराक्रम रहोस् ।\nयसमा ‘सौर्य शान्तनवे’ को सट्टा कतैकतै ‘दानं सूर्यसुते’ अर्थात सूर्यपुत्र कर्ण जस्तै दानी बन्नू पनि भन्ने गरेको पाइन्छ ।\nबलं हलधरे :\nभगवान कृष्णका दाजु हलोधारी बलरामको जस्तै बल होस् ।\nसत्यं च कुन्ती सुते :\nकुन्तीपुत्र युधिष्ठिर जस्तै सत्यवादी हुनू ।\nविज्ञानं विदुरे :\nविदुर जस्तै ज्ञानले भरिपूर्ण हुनू ।\nभवंतु भवतां कीर्तिश्च नारायणे :\nतपाईंलाई/तिमीलाई प्राप्त होस्, नारायणको जस्तो कीर्ति ।\nअर्को मन्त्र छ जुन प्राय महिलालाई आशीर्वाद दिँदा प्रयोग गरिन्छ ।\nऊँ जयन्ती मङ्गला काली भद्रकाली कपालिनी ।\nदुर्गा क्षमा शिवा धात्री स्वाहा स्वधा नमोस्तुते ।।\nयो मन्त्रमा देवी अर्थात दुर्गाका विभिन्न रूप र नामको उच्चारण गरिएको छ । दशैं दुर्गा अर्थात देवीको पूरा अर्चना गर्ने पर्व हो । नवरात्र भरी देवीका विभिन्न स्वरुपको पूजा गरिन्छ ।\nदेवीका नाम अनुसार विभिन्न शक्तिको अर्थ लाग्छ ।\nजयन्ती :\nविजय शक्ति प्रदान गर्ने\nमङ्गला :\nकल्याणी अर्थात सुख प्रदान गर्ने,\nकाली :\nशत्रुको विनाश गर्ने स्वरुप,\nभद्रकाली :\nअभय रुप\nकपालिनी :\nकपाल र मुण्डमाला धारण गरेकी ।\nदुर्गा :\nदेवीको एक शक्तिशाली र साहसी स्वरुप, आठ हात भएकी र बाहन सिंहमाथि चढेकी ।\nक्षमा :\nक्षमा प्रदान गर्ने, दया र करुणाको स्वरुप\nशिवा :\nशान्त र शिवको स्वरूप\nधात्री :\nब्रह्माण्डलाई धारण गर्ने, ब्रह्माण्डको रक्षा गर्ने\nस्वाहा स्वधा नमोस्तुते :\nयी शब्दले देवीको नाममा समर्पण तथा श्रद्धा व्यक्त गरिएको हो ।\nअर्थात मात्रा देवीका विभिन्न नाम लिएर उनको आराधना गरिएको हो ।\nपारिवारिक एकता\nदशैंको टीकाको आशीर्वादले परिवार र समुदायलाई जोड्ने काम गर्छ । मान्यजनबाट आशीर्वाद पाउँदा आनन्द र खुसी मिल्छ । साथै जीवनमा अघि बढ्न प्रेरणा पनि मिल्छ ।\nयो प्रक्रियाले पारिवारिक एकता र सामाजिक सम्बन्धलाई बलियो बनाउँछ । टीका लगाउने र आशीर्वाद दिने कार्यले कम्तीमा वर्षको एक पटक परिवारका सबै सदस्यलाई एकै ठाउँमा भेला हुन प्रेरित गर्छ ।\nटीका\nदशैं\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nSetipakha\nDuplex House for Sale at Setipakha\nRs. 2.68 Cr\nTotal Amount\nSanagaun\nBeautiful House on sale at Sanagau\nRs. 4.5 Cr\nTotal Amount\nImadol\nBeautiful House on sale at Imadol\nRs. 4.8 Cr\nTotal Amount\nDholahiti\nHouse for Sale at Dholahiti\nRs. 3.9 Cr\nTotal Amount\nRajkulo\nHouse for Sale at Rajkulo, Imadol\nRs. 3.95 Cr\nTotal Amount\nDhumbarahi\nHouse for rent at Dhumbarahi\nRs. 2 Lac\nPer Month\nDholahiti\nHouse for Sale Dholahiti\nRs. 4.2 Cr\nTotal Amount\nTokha\nBungalow House for Sale at Tokha\nRs. 2.65 Cr\nTotal Amount\nShital Height\nHouse for Sale at Shital Height\nRs. 2.35 Cr\nTotal Amount\nChunikhel\nHouse for sale at Chunikhel\nRs. 2.5 Cr\nTotal Amount\nसम्बन्धित खबर\nमाटोको ढिस्को खस्दा पुरिएर सर्लाहीमा २ बालबालिकासहित चारको मृत्यु\nभक्तपुरमा आज खःमेय् (राँगो दौडाउने) जात्रा मनाइँदै\nफिलिपिन्समा शक्तिशाली भूकम्प, कम्तीमा ६० जनाको मृत्यु\nमान्छेलाई हजारौं वर्षदेखि ‘पोर्ट्रेट’ किन मन पर्दै आइरहेको छ ?\nआयुष्मान खुराना : प्रभावशाली अभिनेता, जो स्टेजमा जान डराउँथे\nकाठमाडौंमा चहलपहल घट्दै\nट्रेन्डिङ\nAdvertisment\nसिफारिस\nटुकीको धुवाँदेखि हाइड्रोजन ऊर्जाको सपनासम्म\nजेनजी विद्रोहपछि बन्ने जवाफदेही संसद्‌ कस्तो होला ?\nशीतल निवासमा एमाले नेताहरूको २ घन्टा, राष्ट्रपतिले भने- चुनावमा जानुस्\n‘शेरबहादुर देउवाको नेतृत्वमा कांग्रेस चुनावमा जान सक्दैन’\n‘जेनजी आन्दोलन दमनको नीतिगत तहसम्मै जाँचबुझ हुनेछ’\nजेनजी प्रदर्शनपछि देश कता जाँदैछ, के गर्नुपर्छ?\nआउने दिनका चिन्ताहरू\nधेरै कमेन्ट गरिएका",
  "description": "दशैं,  प्रायगरी आध्यात्मिक, सामाजिक र सांस्कृतिक एकताको प्रतीक हो । यो पर्वको विशेष दिन विजया दशमी हो ।\r\n\r\nयस दिन परिवारका ज्येष्ठ सदस्यले सानालाई रातो टीका, जमरा लगाएर आशीर्वाद दिने परम्परा छ ।\r\n\r\nयो आशीर्वाद केवल औपचारिक …",
  "domain": "onlinekhabar.com",
  "enhanced": true,
  "fetched_at": "2025-10-01T21:25:46.064562Z",
  "id": "b54d9991f6a075afc55567bd09dec2956572d109a20c7fcc85cdba42e2458ab1",
  "images": [
    "https://www.nepalhomes.com/public/400-300/media/6142EE1EAAA149C-IMG-20250916-WA0002.jpg",
    "https://www.nepalhomes.com/public/400-300/media/2AB84CA2F03FDDD-1e8c72d4-816d-4ee5-8496-ac9cea1e2de0%20(1).jpg",
    "https://www.nepalhomes.com/public/400-300/media/32E5D3825B72026-WhatsApp%20Image%202025-09-17%20at%2019.34.01.jpeg",
    "https://www.onlinekhabar.com/wp-content/uploads/2021/10/Khamya-jatra-4-768x468.jpg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.nepalhomes.com/_next/static/media/logo.b90ba8bc.svg",
    "https://www.nepalhomes.com/public/400-300/media/CF9679C8ED7201A-548860214_1290272539776758_9002353538965972202_n.jpg",
    "https://www.onlinekhabar.com/wp-content/uploads/2025/09/President-Ramchandra-poudel-and-CPN-UML-leaders-at-Shital-niwash-Cover-270x170.png",
    "https://www.onlinekhabar.com/wp-content/uploads/2025/09/A-portrait-of-Queen-Elizabeth-768x407.jpg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/dashai-tika-jamara-1024x554.jpg",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.onlinekhabar.com/wp-content/uploads/2025/09/ayushaman-768x403.jpg",
    "https://www.onlinekhabar.com/wp-content/uploads/2025/09/pradeep-paudel-cover-270x170.jpg",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/uploads/2025/09/gauri-bahadur-pradhan-Cover-270x170.png",
    "https://www.onlinekhabar.com/wp-content/uploads/2025/10/philipines-earthquake-768x429.jpg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.nepalhomes.com/public/400-300/media/99EDAC1C7FC9881-99181f3a-fcb3-445a-ab48-6d3d0e355c96%20(1).jpg",
    "https://www.nepalhomes.com/public/400-300/media/F1B21DE3995EF14-WhatsApp%20Image%202025-09-17%20at%2015.22.30.jpeg",
    "https://www.onlinekhabar.com/wp-content/themes/onlinekhabar-2021/img/ok-icon.png",
    "https://www.nepalhomes.com/public/400-300/media/8ED9EA5C3954D6D-IMG_4803.jpg",
    "https://www.nepalhomes.com/public/400-300/media/D28B7FBBDC61610-WhatsApp%20Image%202025-09-01%20at%2016.41.16Insert%20Rename%20Macros.jpeg",
    "https://www.onlinekhabar.com/wp-content/uploads/2025/09/Dr-Bishnu-Bastakoti-Banner-270x170.jpg",
    "https://www.onlinekhabar.com/wp-content/uploads/2025/09/Chaitanya-Mishra-Artical_Cover-270x170.png",
    "https://www.onlinekhabar.com/wp-content/uploads/2025/10/matoko-dhisko-768x513.jpg",
    "https://www.onlinekhabar.com/wp-content/uploads/2023/10/samghiya-samsad-vaban-singhdurbar-2-270x170.jpg",
    "https://www.nepalhomes.com/public/400-300/media/6D7D010384E1324-FB_IMG_1757925618469.jpg",
    "https://www.nepalhomes.com/public/400-300/media/55B7D547547C014-FB_IMG_1757070135855.jpg",
    "https://www.onlinekhabar.com/wp-content/uploads/2025/10/sunsan-kathmandu-768x385.jpg",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "दशैंको टीकामा दिइने आर्शीवाद र यसको अर्थ "
          ],
          [
            "og:url",
            "https://www.onlinekhabar.com/2025/10/1770734/blessings-given-in-dashain-tika-and-their-meaning"
          ],
          [
            "og:description",
            "दशैं,  प्रायगरी आध्यात्मिक, सामाजिक र सांस्कृतिक एकताको प्रतीक हो । यो पर्वको विशेष दिन विजया दशमी हो ।\r\n\r\nयस दिन परिवारका ज्येष्ठ सदस्यले सानालाई रातो टीका, जमरा लगाएर आशीर्वाद दिने परम्परा छ ।\r\n\r\nयो आशीर्वाद केवल औपचारिक …"
          ],
          [
            "og:image",
            "https://www.onlinekhabar.com/wp-content/uploads/2025/09/dashai-tika-jamara-1024x554.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "दशैंको टीकामा दिइने आर्शीवाद र यसको अर्थ "
            ],
            [
              "og:url",
              "https://www.onlinekhabar.com/2025/10/1770734/blessings-given-in-dashain-tika-and-their-meaning"
            ],
            [
              "og:description",
              "दशैं,  प्रायगरी आध्यात्मिक, सामाजिक र सांस्कृतिक एकताको प्रतीक हो । यो पर्वको विशेष दिन विजया दशमी हो ।\r\n\r\nयस दिन परिवारका ज्येष्ठ सदस्यले सानालाई रातो टीका, जमरा लगाएर आशीर्वाद दिने परम्परा छ ।\r\n\r\nयो आशीर्वाद केवल औपचारिक …"
            ],
            [
              "og:image",
              "https://www.onlinekhabar.com/wp-content/uploads/2025/09/dashai-tika-jamara-1024x554.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-01T05:55:10Z",
  "source": "अनलाइनखबर",
  "store_path": "_store/b5/b54d9991f6a075afc55567bd09dec2956572d109a20c7fcc85cdba42e2458ab1.json",
  "title": "दशैंको टीकामा दिइने आर्शीवाद र यसको अर्थ",
  "url": "https://www.onlinekhabar.com/2025/10/1770734/blessings-given-in-dashain-tika-and-their-meaning",
  "version": 1
}
{
  "author": "",
  "content": "Comments\nShares\nमाओवादीमा सबै नेताको समान हैसियत, प्रचण्डबाहेक\nविश्लेषक भन्छन् : ‘जस्तोसुकै संकट आउँदा पनि नेतृत्वमा टिकिरहन प्रचण्डले एकता र विभाजनको कार्ड प्रयोग गर्नु नौलो कुरै रहेन, जबकि तानाशाहहरूले पनि कार्यवाहक दिएका उदाहरण इतिहासमा पढ्न पाइन्छ ।’\n0\nComments\nShares\nअनलाइनखबर\n२०८२ असोज  ८ गते २२:१८\nNews Summary\nGenerated by OK AI. Editorially reviewed.\nनेकपा माओवादी केन्द्रले आगामी मंसिर अन्तिम साता विशेष महाधिवेशन गर्ने र प्रचण्ड संयोजक रहने गरी आयोजक समिति बनाउने निर्णय गरेको छ।\nकेन्द्रीय कमिटी बैठकपछि प्रचण्ड बाहेक सबै नेताको पद र हैसियत सदस्यमा परिणत हुने प्रस्ताव अनुमोदन हुँदैछ।\nप्रचण्डले नेतृत्व छोड्ने प्रस्ताव अस्वीकृत गर्दै पार्टी कब्जाको चिन्तन त्याग नगरेको एक पदाधिकारीले बताएका छन्।\n८ असोज, काठमाडौ । जेनजी आन्दोलनसँगै पार्टीभित्र पुनर्गठनको एजेन्डा व्यापक बन्दैगएका बेला माओवादी केन्द्रले झट्ट हेर्दा नयाँ लाग्ने, तर पुरानै प्रकृतिको निर्णय गरेको छ ।\nआगामी मंसिर अन्तिम साता विशेष महाधिवेशन गर्ने र त्यसका निम्ति आयोजक कमिटी घोषणाको निर्णय गर्नेगरी नेकपा माओवादी केन्द्रको केन्द्रीय कमिटी बैठक भोलि बिहीबारबाट बस्ने भएको हो, जसमा अध्यक्ष पुष्पकमल दाहाल प्रचण्डबाहेक सबै नेताको हैसियत खोसिने भएको छ ।\nआज बुधबार सम्पन्न स्थायी समिति बैठकबाट अध्यक्ष पुष्पकमल दाहाल प्रचण्डले ल्याएको विशेष महाधिवेशन सम्बन्धी प्रस्ताव अनुमोदन भएको हो । ‘भोलि सुरु हुने केन्द्रीय कमिटी बैठकले मंसिरमा विशेष महाधिवेशन गर्ने र प्रचण्ड संयोजक रहनेगरी आयोजक समिति बनाउने निर्णय हुन्छ’, उपाध्यक्ष पम्फा भुसालले भनिन् ।\nजेनजी विद्रोहको भावनालाई सम्बोधन गर्न विशेष महाधिवेशन गर्ने पार्टी नेतृत्वको निष्कर्षलाई अनुमोदन गराउन एकैदिन केन्द्रीय समिति बैठक सक्ने प्रचण्डको प्रस्ताव थियो । तर, वरिष्ठ उपाध्यक्ष नारायणकाजी श्रेष्ठले केन्द्रीय सदस्यहरूले बदलिँदो परिस्थितिबारे आफ्नो कुरा राख्न पाउनुपर्ने तर्क गरेपछि केन्द्रीय कमिटी दुई दिन राख्ने निर्णय भएको छ ।\n‘केन्द्रीय सदस्यहरू सबैले हलमा बोल्न सम्भव हुन्न । एक दिन समूहगत छलफल गर्ने र अर्कोदिन निष्कर्ष प्रस्तुत गर्नेगरी बैठक बस्छ’, स्थायी समिति सदस्य खगराज भट्ट भन्छन् । महाधिवेशन आयोजक समिति घोषणा गर्दा पदाधिकारी र स्थायी कमिटीको संरचना भंग गर्ने प्रस्ताव पनि केन्द्रीय कमिटीबाट अनुमोदन हुँदैछ । अर्थात् केन्द्रीय कमिटी बैठकपछि प्रचण्ड संयोजक हुनेछन् भने बाँकी सबै नेताको हैसियत सदस्य हुनेछ ।\n‘जेनजी विद्रोहसम्म आइपुग्दा जस्तो संकट पार्टी, व्यवस्था र देशले खेप्नु परेको छ । यसको समीक्षा गर्दै नेतृत्व परिवर्तनको आवाज पार्टीभित्र उठेको थियो,’ माओवादीका एक नेता भन्छन्, ‘तर उल्टो प्रचण्ड मात्र पदाधिकारी रहनेगरी पार्टी संरचना घोषणा गर्ने प्रस्ताव आयो ।’\nआइतबारको पदाधिकारी बैठकमा उपमहासचिव जनार्दन शर्माले वरिष्ठ उपाध्यक्ष नारायणकाजी श्रेष्ठलाई संयोजक बनाएर विशेष महाधिवेशनमा जानुपर्ने प्रस्ताव राखेका थिए । दुई वर्षदेखि नेतृत्व परिवर्तनको अडानमा रहेका शर्माकै जस्तो तर्क श्रेष्ठको पनि थियो । ‘अलग तर्क र सन्दर्भ भएपनि नेतृत्व परिवर्तनमा उहाँहरू एकैठाउँ जस्तो देखिनुभयो,’ बैठक स्रोत भन्छ ।\nप्रचण्डले तत्काल नेतृत्व छोड्ने र अरू पदाधिकारीहरूले आगामी विशेष महाधिवेशनबाट विदा लिनुपर्ने शर्माको प्रस्ताव थियो । उनको तर्क थियो– हेडक्वार्टर समेत जल्नबाट जोगाउन नसक्ने परिस्थिति सिर्जना हुनुमा प्रचण्ड सँगसँगै सबै पदाधिकारीले आफ्नो भागको जिम्मेवारी लिँदै नेतृत्वबाट विदा हुनुपर्छ ।\nतर निर्णय भने प्रचण्ड बाहेक अरु नेताहरूको चाहिँ पद र हैसियत खोसिने जस्तो बन्दैछ । ‘महाधिवेशन गर्ने भनेपछि पदाधिकारीहरू स्वत: सदस्यमा परिणत हुने प्रचलन नै हो । जहाँसम्म नेतृत्व परिवर्तनको प्रस्ताव हो, त्यो कमिटीको निर्णय बन्न सकेन,’ भट्ट भन्छन् ।\nउपाध्यक्ष भुसाल त विशेष महाधिवेशन गर्ने निर्णय समेत जनार्दन शर्माको एजेण्डा अनुसार नभएको बताउँछन् । ‘हिजोसम्म पार्टी भिन्न परिस्थितिबाट चलिरहेको थियो । अहिले विशेष परिस्थिति छ । बदलिएको परिस्थिति बमोजिम विशेष महाधिवेशन गर्न लागिएको अध्यक्षले भन्नुभएको छ’, उनी भन्छन् ।\nनेताहरूका अनुसार बैठकको दृष्य र प्रस्तावहरू हेर्दा मंसिरमा हुने विशेष महाधिवेशनबाट पनि नेतृत्व परिवर्तन नहुने भने लगभग पक्का भयो । ‘हिजोसम्म पदाधिकारीको बैठक बस्थ्यो, र नेताहरूले कुरा राख्थे । स्थायी समिति थियो, त्यहाँ कुरा हुन्थ्यो,’ स्थायी समितिका अर्का सदस्य भन्छन्, ‘अब विशेष महाधिवेशन नभएसम्म प्रचण्ड संयोजक रहनेगरी एकल नेतृत्व हुने भयो ।’\nस्थायी समिति सदस्य खगराज भट्ट भने यो तहको शंकाप्रति खण्डन गर्छन् । ‘मंसिर भनेको अब तीन महिना पनि होइन, यो अवधिमा पार्टीले निर्णय गर्नैपर्ने के त्यस्तो घटना होला र ?’, उनी भन्छन् ।\nराजनीतिक विश्लेषक हरि रोका, प्रचण्डकै नेतृत्वमा आयोजक समिति बन्ने कुरालाई सामुन्नेको संकटबारे कुनै मतलब नभएको अर्थमा बुझ्नुपर्ने बताउँछन् । ‘महाधिवेशनबाट फेरि निर्वाचित भएर आउन पनि प्रचण्डले सक्थे, त्यस्तो अभ्यास भएका पनि छन्,’ विश्लेषक रोका भन्छन्, ‘तर अहिलेको संकटप्रति प्रचण्डमा रियलाइजेसन नै देखिएन ।’\nजेनजी विद्रोहको एक महत्वपूर्ण एजेण्डा मूल नेतृत्वको विदाइ रहेकाले पनि प्रचण्डले अरू कसै नेतालाई कार्यवाहक दिनु उचित हुने उनको विश्लेषण छ । ‘केपी ओली, शेरबहादुर देउवा, प्रचण्ड र माधव नेपालको विदाइ एक महत्वपूर्ण एजेण्डा बनिरहेको छ,’ रोका भन्छन्, ‘तर नेताहरूमा जेनजी विद्रोहबाट उत्पन्न संकटप्रति रियलाइजेसन नै देखिएन ।’\nजेनजी विद्रोहको आगोबाट देश जोगाउन नसकेको नैतिक जिम्मेवारी लिदै कार्यवाहक दिनु त धेरै टाढाको कुरा भयो, प्रचण्डले पार्टीभित्र उठेको फरक आवाजलाई नै असफल बनाउने नीति लिएका छन् । जसलाई, प्रचण्डले संकट टार्ने ‘ट्रयाक टू’का रुपमा लिएको प्रष्ट बुझ्न सकिन्छ ।\nबैठक स्रोतका अनुसार स्थायी समिति बैठकमै प्रचण्डले अरु पार्टीहरुसँग एकताको सन्दर्भ राखेका थिए । ‘माधव नेपाल, विप्लव र समाजवादी शक्तिहरुसँग पार्टी एकताको कुरा भइरहेको छ । यदि त्यस्तो परिस्थिति सिर्जना भएमा मंसिरमा विशेष महाधिवेशन नभएर एकता महाधिवेशन हुनेछ’ प्रचण्डले भनेका छन् । अर्थात् माओवादी नेतृत्व कुनै हालतमा नछोड्ने प्रचण्डको प्रष्ट सन्देश छ ।\n‘जस्तोसुकै संकट आउँदा पनि नेतृत्वमा टिकिरहन प्रचण्डले एकता र विभाजनको कार्ड प्रयोग गर्नु नौलो कुरै रहेन,’ विश्लेषक रोका भन्छन्, ‘जबकि तानाशाहहरूले पनि कार्यवाहक दिएका उदाहरण इतिहासमा पढ्न पाइन्छ ।’\nनिरंकुश जहानीय शासन सत्ता थाल्ने जंगबहादुर राणादेखि रुसका राष्ट्रपति भ्लादिमिर पुटिन समेतले बेलाबखत कार्यवाहक दिने गरेको प्रसंग उनी सम्झाउँछन् ।\nतर आफ्नै पकडमा रहेको कमिटीमै पनि प्रचण्डले कार्यवाहक दिनेसम्मको जोखिम लिन चाहेनन् । ‘सानोतिनो हलमा नअट्ने केन्द्रीय सदस्यहरू प्रचण्डबाट मनोनीत हुन्,’ एक पदाधिकारी भन्छन्, ‘यस्तो बेला अध्यक्ष आफैंले बुझेर निर्णय लिनुपर्थ्यो। तर पार्टी कब्जाको चिन्तन त्याग्नु भएको देखिएन ।’ आजीवन नेतृत्व नछोड्ने प्रचण्डको चाहनाले माओवादी आन्दोलन नै थप खतरामा पर्दै गएको पनि बताउँछन् ।\nजेनजी आन्दोलन\nप्रचण्ड\nमाओवादी केन्द्र\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nके भारतको लद्दाखमा जेनजीले आन्दोलन गरेका हुन् ?\nराजेशले सानैमा बुबा गुमाए, जेनजी आन्दोलनले दाहिने खुट्टा खोस्यो\nजेनजी आन्दोलनपछि ब्युँझियो सरकार, सरकारी सम्पत्ति बीमा गर्ने निर्णय\nजेनजी आन्दोलन लगत्तै भागेका कैदी आउन सक्नेतर्फ यूएई थियो सचेत\nअर्थमन्त्रीले भेटे जेनजी आन्दोलनका घाइते\nजेनजी आन्दोलनमा क्षतिग्रस्त सरकारी सम्पत्ति पुनर्निर्माण गर्न अर्थमन्त्रीको अध्यक्षतामा समिति\nट्रेन्डिङ\nAdvertisment\nसिफारिस\nआउने दिनका चिन्ताहरू\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nधेरै कमेन्ट गरिएका",
  "description": "८ असोज, काठमाडौ । जेनजी आन्दोलनसँगै पार्टीभित्र पुनर्गठनको एजेन्डा व्यापक बन्दैगएका बेला माओवादी केन्द्रले झट्ट हेर्दा नयाँ लाग्ने, तर पुरानै प्रकृतिको निर्णय गरेको छ ।\r\nआगामी मंसिर अन्तिम साता विशेष महाधिवेशन गर्ने र त्यसका निम्ति आयोजक …",
  "domain": "onlinekhabar.com",
  "enhanced": true,
  "fetched_at": "2025-09-25T06:50:35.291777Z",
  "id": "1eb1a7c51f5119046d56869eed7b92f9ab2254de1b2b1488599984d1c3d4b564",
  "images": [
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.onlinekhabar.com/wp-content/uploads/2025/09/Rajesh-768x426.png",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/uploads/2025/09/singhadarbar-agjani_gen-z-protest8-768x427.png",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.onlinekhabar.com/wp-content/themes/onlinekhabar-2021/img/ok-icon.png",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg",
    "https://www.nepalhomes.com/_next/static/media/logo.b90ba8bc.svg",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/uploads/2025/09/sihadurbar-cover-768x375.jpg",
    "https://www.onlinekhabar.com/wp-content/uploads/2025/06/UAE-CITY-PHOTO-768x432.jpg",
    "https://www.onlinekhabar.com/wp-content/uploads/2025/09/rameshwor-khanal-5-768x427.jpg",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.onlinekhabar.com/wp-content/uploads/2025/09/maobadi-kendra-1.jpg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.onlinekhabar.com/wp-content/uploads/2025/09/ladhak-protest-by-Genz-768x375.png",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.onlinekhabar.com/wp-content/uploads/2025/09/gamdaki-province-leader-270x170.png"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "माओवादीमा सबै नेताको समान हैसियत, प्रचण्डबाहेक "
          ],
          [
            "og:url",
            "https://www.onlinekhabar.com/2025/09/1771771/all-leaders-in-the-maoists-have-equal-status-except-prachanda"
          ],
          [
            "og:description",
            "८ असोज, काठमाडौ । जेनजी आन्दोलनसँगै पार्टीभित्र पुनर्गठनको एजेन्डा व्यापक बन्दैगएका बेला माओवादी केन्द्रले झट्ट हेर्दा नयाँ लाग्ने, तर पुरानै प्रकृतिको निर्णय गरेको छ ।\r\nआगामी मंसिर अन्तिम साता विशेष महाधिवेशन गर्ने र त्यसका निम्ति आयोजक …"
          ],
          [
            "og:image",
            "https://www.onlinekhabar.com/wp-content/uploads/2025/09/maobadi-kendra-1.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "माओवादीमा सबै नेताको समान हैसियत, प्रचण्डबाहेक "
            ],
            [
              "og:url",
              "https://www.onlinekhabar.com/2025/09/1771771/all-leaders-in-the-maoists-have-equal-status-except-prachanda"
            ],
            [
              "og:description",
              "८ असोज, काठमाडौ । जेनजी आन्दोलनसँगै पार्टीभित्र पुनर्गठनको एजेन्डा व्यापक बन्दैगएका बेला माओवादी केन्द्रले झट्ट हेर्दा नयाँ लाग्ने, तर पुरानै प्रकृतिको निर्णय गरेको छ ।\r\nआगामी मंसिर अन्तिम साता विशेष महाधिवेशन गर्ने र त्यसका निम्ति आयोजक …"
            ],
            [
              "og:image",
              "https://www.onlinekhabar.com/wp-content/uploads/2025/09/maobadi-kendra-1.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T16:33:39Z",
  "source": "अनलाइनखबर",
  "store_path": "_store/1e/1eb1a7c51f5119046d56869eed7b92f9ab2254de1b2b1488599984d1c3d4b564.json",
  "title": "माओवादीमा सबै नेताको समान हैसियत, प्रचण्डबाहेक",
  "url": "https://www.onlinekhabar.com/2025/09/1771771/all-leaders-in-the-maoists-have-equal-status-except-prachanda",
  "version": 1
}
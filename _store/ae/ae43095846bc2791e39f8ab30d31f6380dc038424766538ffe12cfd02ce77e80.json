{
  "author": "सेतोपाटी संवाददाता :: Setopati",
  "content": "जेनजी युवाहरूले भने– हामी संघीय लोकतान्त्रिक गणतन्त्र, धर्म निरपेक्षता र समावेशिताको पक्षमा\nसेतोपाटी संवाददाता\nकाठमाडौं, असोज १६\nभदौ २३ गते काठमाडौंमा आयोजित जेन–जी आन्दोलन। तस्बिर: नवीनबाबु गुरूङ/सेतोपाटी\nजेन–जी आन्दोलनमा संलग्न विभिन्न समूहका युवाहरूले विज्ञप्ति निकालेर नयाँ राजनीतिक परिस्थितिबारे आफ्नो धारणा सार्वजनिक गरेका छन्।\nकाठमाडौं जिल्ला प्रशासन कार्यालय गएर भदौ २३ गते माइतीघरमा प्रदर्शनी आयोजना गर्न अनुमति लिने पुरूषोत्तम यादव र उनको समूहले आन्दोलनपछि उत्पन्न परिस्थिति, तत्कालीन सरकारको अदूरदर्शिता र केही घुसपैठ तत्वका कारण भएका धनजन क्षतिप्रति गम्भीर ध्यानाकर्षण भएको जनाएको छ।\n'हामीले यो आन्दोलन महिनौं अघिदेखि तयारी गरी संयमित र संवैधानिक ढंगबाट सञ्चालनमा ल्याएका थियौं। त्यसैले यसमा भएको अराजकता र क्षतिको जिम्मेवारी हामीले होइन, राज्य र आन्दोलनमा स्वार्थवश घुसपैठ गर्ने तत्वहरूले लिनुपर्छ भन्ने हाम्रो स्पष्ट धारणा छ,' यादवले बुधबार जारी गरेको विज्ञप्तिमा उल्लेख छ।\nविज्ञप्तिमा अगाडि भनिएको छ, 'हाम्रो आन्दोलन शान्तिपूर्ण, उद्देश्यपरक र जनताको आवाज उठाउने माध्यम थियो, जसले भ्रष्टाचार र कुशासन विरूद्ध जनचेतनाको लहर सिर्जना गर्‍यो। हामी सदैव शान्तिपूर्ण आन्दोलनमा विश्वास गर्छौं र त्यही बाटोमा हिँडिरहेका छौं।'\nआन्दोलनको सफलतापछि त्यसको संरक्षण र थप विस्तार गर्ने जिम्मेवारी केवल जेन–जी होइन, सम्पूर्ण पुस्तामा आएको विज्ञप्तिमा उल्लेख छ।\nयसका लागि देशभरका युवाहरूलाई एकीकृत गर्ने, जनताको समस्यालाई सरोकारवाला स्थानसम्म पुर्‍याउने र आवश्यक दबाब सिर्जना गर्ने कार्यमा आफूहरू सक्रिय रहेको जनाइएको छ।\nसामाजिक सञ्जालमा यही असोज २३ (अक्टोबर) गते जेन–जी आन्दोलनको अर्को कार्यक्रम हुने हल्ला फैलिएको भए पनि त्यस दिन आफूहरूले कुनै कार्यक्रम आयोजना नगरेको यादवले प्रस्ट पारेका छन्।\n'हाम्रो आन्दोलन कुनै दल, संस्था वा स्वार्थका लागि होइन। यो जनताका लागि, जनताको आवाजका लागि हो,' यादवले विज्ञप्तिमा भनेका छन्।\nभ्रष्टाचार र कुशासन विरूद्धको संघर्ष निरन्तर जारी रहने पनि विज्ञप्तिमा भनिएको छ।\nत्यस्तै, इन्डिजिनियस जेन–जी कलेक्टिभ, जेन–जी मुभमेन्ट अलायन्स र हाउ टू देश विकास लगायतका समूहले पनि अवधारणापत्र सहितको विज्ञप्ति सार्वजनिक गरेका छन्।\nउनीहरूले तेस्रो पुस्ताका नेताहरूलाई आ–आफ्ना दलभित्र हस्तक्षेप गरी रूपान्तरणमा भूमिका खेल्न आग्रह गरेका छन्।\nयुवाहरूले गरेको आन्दोलनले परिवर्तनको माग गरेको र त्यो मागलाई प्रत्येक राजनीतिक दलले आत्मसात् गरी आफूभित्र रूपान्तरणको लहर ल्याउनुपर्ने उनीहरूको भनाइ छ।\nयुवाहरूले संघीय लोकतान्त्रिक गणतन्त्र, धर्म निरपेक्षता र पूर्ण समानूपातिक, समावेशी र अर्थपूर्ण सहभागिताको अवधारणालाई आफूहरूले स्वीकार गरेको विज्ञप्तमा भनेका छन्।\n'हामीले अहिलेको व्यवस्थाभन्दा पनि त्यसको नेतृत्वकर्तामा प्रश्न उठाएका हौं। हाम्रो शंका राजनीतिक नेतृत्व, राजनीतिक इच्छाशक्ति, दलीय नैतिककता, कार्यप्रणाली र व्याप्त दलियकरण र दलतन्त्रप्रति हो। हामी वर्तमान राजनीतिकर्मीलाई खबरदारी पनि गर्न चाहन्छौं,’ उनीहरूले भनेका छन्।\nउनीहरूले पुराना राजनीतिक दलका तेस्रो पुस्तालाई नेतृत्वमाथि खबरदारी गर्न र लुटेको धन फिर्ताको पहल गर्न आह्वान गरेका छन्।\nपूर्वप्रधानमन्त्री केपी शर्मा ओली, गृहमन्त्री रमेश लेखक, काठमाडौंका प्रमुख जिल्ला अधिकारी छवि रिजाल लगायतलाई पक्राउ गरी छानबिन अघि बढाउन पनि उनीहरूले माग गरेका छन्।\n#Gen-Z Movement Nepal\n#Maitighar Protest September 23\n#Nepal Youth Political Movement\n#corruption protest Nepal\n#Gen-Z Youth Statement\n#Political Transformation Nepal\nप्रकाशित मिति: बिहीबार, असोज १६, २०८२\n१५:४१\nसिफारिस\nजेनजी युवाहरूले भने– हामी संघीय लोकतान्त्रिक गणतन्त्र, धर्म निरपेक्षता र समावेशिताको पक्षमा\nभारतका हिन्दुले मनाउने 'दशहरा' भन्दा किन भिन्न छ हाम्रो दसैं?\nमलेसियाले नेपाललाई दियो १०५ रनको लक्ष्य\nयस्तो रह्यो शीतल निवासमा दसैंको टीका, राष्ट्रपतिले सर्वसाधारणलाई भने टीका नलगाउने\nसाइतको टीका, समृद्धिको जमरा लगाएर मनाइँदै दसैं (तस्बिरहरू)\nवर्षा गराउने प्रणाली भित्रन लागेपछि विपद प्राधिकरणले जारी गर्‍यो सात बुँदे निर्देशन\nप्रतिक्रिया दिनुहोस्\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nजब दसैंको आशीर्वादसँगै सोधिन्छ– बिहे कहिले गर्छस्?\nबासुदेव पोखरेल\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nश्रीमान एनजिओमा काम गर्छ भनेको त त्यस्तो काम पो गर्ने रहेछ!\nअर्जुन मोहन भट्टराई\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "'हामीले अहिलेको व्यवस्थाभन्दा पनि त्यसको नेतृत्वकर्तामा प्रश्न उठाएका हौं।'",
  "domain": "setopati.com",
  "enhanced": true,
  "fetched_at": "2025-10-02T10:31:47.197921Z",
  "id": "ae43095846bc2791e39f8ab30d31f6380dc038424766538ffe12cfd02ce77e80",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "जेनजी युवाहरूले भने– हामी संघीय लोकतान्त्रिक गणतन्त्र, धर्म निरपेक्षता र समावेशिताको पक्षमा"
          ],
          [
            "og:url",
            "https://www.setopati.com/politics/370694/"
          ],
          [
            "og:description",
            "'हामीले अहिलेको व्यवस्थाभन्दा पनि त्यसको नेतृत्वकर्तामा प्रश्न उठाएका हौं।'"
          ],
          [
            "og:image",
            "https://www.setopati.com/uploads/posts/Gen-(9)-ink-1757309211.jpeg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "जेनजी युवाहरूले भने– हामी संघीय लोकतान्त्रिक गणतन्त्र, धर्म निरपेक्षता र समावेशिताको पक्षमा"
            ],
            [
              "og:url",
              "https://www.setopati.com/politics/370694/"
            ],
            [
              "og:description",
              "'हामीले अहिलेको व्यवस्थाभन्दा पनि त्यसको नेतृत्वकर्तामा प्रश्न उठाएका हौं।'"
            ],
            [
              "og:image",
              "https://www.setopati.com/uploads/posts/Gen-(9)-ink-1757309211.jpeg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-02T09:56:09Z",
  "source": "सेतोपाटी",
  "store_path": "_store/ae/ae43095846bc2791e39f8ab30d31f6380dc038424766538ffe12cfd02ce77e80.json",
  "title": "जेनजी युवाहरूले भने– हामी संघीय लोकतान्त्रिक गणतन्त्र, धर्म निरपेक्षता र समावेशिताको पक्षमा",
  "url": "https://www.setopati.com/politics/370694",
  "version": 1
}
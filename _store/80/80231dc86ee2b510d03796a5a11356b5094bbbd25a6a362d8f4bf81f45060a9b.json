{
  "author": "सन्जिब बगाले :: Setopati",
  "content": "नाइजेरियाको होटलमा काम गर्छन्, महिनामा कमाउँछन् ८ लाख रूपैयाँ\nसन्जिब बगाले\nकाठमाडौं, असोज १७\nग्लोबल नेपाली\nवीरगन्जका अयुब अली नाइजेरियाको र्‍याडिसन ब्लु होटलमा डेपुटी जनरल म्यानेजर पदमा कार्यरत छन्। चाँडै जनरल म्यानेजर पदमा पदोन्नति हुने भएको छ।\nउनले सन् १९९७ मा काठमाडौंको दरबार मार्गस्थित होटल अन्नपूर्णबाट काम सुरू गरेका थिए। त्यसयता लगातार होटलमै काम गरिरहेका छन्।\nउनले भारतको कोलकातामा होटल म्यानेजमेन्ट विषय पढेका हुन्। पढाइ पूरा भएपछि होटल अन्नपूर्णमा क्याटरिङ असिस्टेन्ट भएर काम सुरू गरे। काम गर्दै गर्दै भारतको ताज होटल रिसोर्ट एन्ड प्यालेसमा होटल व्यवस्थापन तालिम लिने अवसर पाए।\nतालिममा होटल अन्नपूर्णले नै पठाएको थियो। तालिम पूरा भएपछि पनि त्यहीँ काम गरे। करिब तीन वर्ष काम गरेपछि खाडी मुलुक जाने अवसर पाए।\nउनले कतारमा र युएईको दुबईमा गरी सात वर्ष काम गरे। त्यसपछि फेरि नेपाल आएर वीरगन्जको सम्झना होटलमा साढे दुई वर्ष काम गरे। त्यहीँबाट उनी सन् २०१० मा अफ्रिकी मुलुक युगान्डा पुगे।\nयुगान्डाबाट जाम्बिया र केन्या हुँदै अहिले नाइजेरियामा छन्।\n'म युगान्डाको सिटी ब्लु होटलमा फुड एन्ड बेभरेज म्यानेजर भएर गएको थिएँ। त्यो बुटिक होटल थियो। त्यहाँ सन् २०१३ सम्म काम गरेर जाम्बिया गएँ। त्यहाँबाट केन्या हुँदै अहिले नाइजेरिया आइपुगेँ,' अयुबले भने।\nअयुबले सुरूदेखि नै होटलमा जाने भने सोचेका थिएनन्।\n२०४६ सालमा एसएलसी उत्तीर्ण गरेका उनी चार्टर्ड अकाउन्टेन्ट बन्न चाहन्थे। त्यसै अनुसार चितवनको एउटा कलेजमा व्यवस्थापन विषयमा भर्ना भए।\nअन्तिम परीक्षा दिएर बसेको फुर्सदको समयमा खाद्य प्राविधिक हिक्मत थापाले कोलकातामा होटल म्यानेजमेन्ट पढाइका लागि आवेदन मागेको जानकारी गराए। एउटै घरमा डेरा बसेका हुनाले हिक्मतसँग राम्रो चिनजान थियो। अयुबले आवेदन गरे। जम्मा ६ जनाका लागि अवसर थियो। आवेदन परेको थियो चार सय जनाको।\nअयुबले अवसर पाए।\nहिक्मत केही वर्षदेखि नाइजेरियामा छन्। उनी पश्चिम अफ्रिकामा ठूलो मानिने व्यापारिक घराना 'डांगोटे समूह' मा प्रबन्ध निर्देशक पदमा कार्यरत छन्। आखिर अयुब पनि नाइजेरिया नै पुगे।\nअयुबका अनुसार उनी कार्यरत र्‍याडिसन ब्लु होटलमा आगन्तुकहरूका लागि १५५ वटा कोठा छन्। होटल सञ्चालक समूहले अर्को ठूलो होटल सञ्चालनको तयारी गरेको छ। अहिलेका जनरल म्यानेजर नयाँ होटलमा जाने भएका छन्।\n२७ वर्ष होटल क्षेत्रमा काम गरेका उनी उच्चस्तरका होटल व्यवस्थापनमा अनुभवले खारिएका छन्। त्यही अनुभवले उनलाई दक्ष व्यवस्थापक बनाएको छ।\n'होटलको व्यवस्थापक हुन पढाइ र ज्ञान दुवै चाहिन्छ। कोलकातामा होटल म्यानेजमेन्ट नपढेको भए म अर्कै पेसामा हुन्थेँ होला,' अयुबले भने।\nउनका अनुसार हामी नेपालीले 'अतिथि देवो भवः' भने झैं अफ्रिकीहरू 'गेस्ट इज अल्वेज किङ' भन्ने मान्यता राख्छन्। पाहुनालई सबै किसिमले खुसी पार्नु होटलको पहिलो काम हो। न्यूनतम मूल्यमा आरामदायी सेवा दिन सक्नुपर्छ।\nहोटल व्यवस्थापकले आर्थिक गतिविधिमा निकै ध्यान पुर्‍याउनुपर्छ। व्यवस्थापकमा होटल फाइनान्सको राम्रो जानकारी हुनुपर्छ।\nहोटल बनाएर मात्र हुँदैन। त्यसको सौन्दर्य सधैं एकनासले जोगाइराख्नु निकै चुनौतीपूर्ण हुने उनको भनाइ छ। नियमित सरसफाइसँगै रंगरोगन, एसी, प्लम्बिङ, बिजुली लगायत सबै पक्ष हरेक मिनेट ठिकठाक हुनुपर्छ।\nअयुब अब नेपालमै काम गर्न चाहन्छन्। उनलाई भारतका र नेपालका केही होटलले प्रस्ताव पनि गरेका थिए। केही होटलमा उनी आफैले पनि प्रयास गरे तर पारिश्रमिकमा कुरा मिलेन।\n'म नाइजेरियामा कर कट्टा गरेर मासिक ६ हजार अमेरिकी डलर (हालको सटही मूल्यमा ८ लाख ४० हजार रूपैयाँ) पारिश्रमिक पाउँछु,' अयुबले भने, 'त्यसैले अब करिब पाँच वर्ष नाइजेरियामै काम गरेर केही पैसा जम्मा गर्छु। त्यसपछि नेपालमै व्यवसाय गर्ने योजना छ।'\n#nepalese in nigeria\n#nepalese in africa\n#global nepali\n#setopati global\n#ग्लोबल नेपाली\n#सेतोपाटी ग्लोबल\nप्रकाशित मिति: शुक्रबार, असोज १७, २०८२\n१७:१०\nसिफारिस\nसुदन गुरूङले भने– अब हामी नेपाललाई जेनजी आन्दोलनबाट पूर्णतया अलग गराउने\nचितवन, धादिङ र तनहुँ जिल्लाको सार्वजनिक अपिल– असोज २० सम्म सकभर यात्रा नगर्नू\nशनिबार रातिबाट चारवटा प्रदेशका नदीमा पानीको बहाव बढ्ने, आकस्मिक बाढीको जोखिम\nसंघीय संसद र प्रदेशसभा चुनाव अब एकैपटक होइन, दुई वर्षको अन्तरालमा हुने!\nगौतम बुद्धको राजधानी, जहाँ उनले बिताए २९ वर्ष\n'काठमाडौं उपत्यकामा ८ देखि १० घन्टा भारी वर्षाको सम्भावना'\nटी-२० विश्वकप छनौट खेल्ने नेपाली टोलीको सूची सार्वजनिक, को–को परे?\nअसोज २३ गते जेन-जी युवाहरू फेरि आन्दोलन गर्दै छन्?\nकाठमाडौं उपत्यकाका नेवारहरूको इतिहासलाई किराँतकालसँग जोड्ने जात्रा\nप्रतिक्रिया दिनुहोस्\nथप\nग्लोबल\nनाइजेरियाको होटलमा काम गर्छन्, महिनामा कमाउँछन् ८ लाख रूपैयाँ\nनाइजेरियामा मनाइयो दसैं\nअफ्रिकी कलाकारको अभिनयमा विष्णु गिरीले ल्याए सान्नानी-३\nउपत्यका प्रहरी परिसर काठमाडौंलाई करिब १० लाख बराबरको सहयोग\nएनआरएनए अध्यक्ष केसी र विश्व बैंकका क्षेत्रीय निर्देशकबीच भेटवार्ता\nएनआरएनएको टोलीले भेट्यो प्रधानमन्त्री, अर्थमन्त्री र ऊर्जामन्त्रीलाई\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nअलबिदा दिपु!\nशर्मिला ज्ञवाली\nजब दसैंको आशीर्वादसँगै सोधिन्छ– बिहे कहिले गर्छस्?\nबासुदेव पोखरेल\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "नेपाल फर्केर उनको व्यवसाय गर्ने योजना छ।",
  "domain": "setopati.com",
  "enhanced": true,
  "fetched_at": "2025-10-03T13:34:46.260649Z",
  "id": "80231dc86ee2b510d03796a5a11356b5094bbbd25a6a362d8f4bf81f45060a9b",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "नाइजेरियाको होटलमा काम गर्छन्, महिनामा कमाउँछन् ८ लाख रूपैयाँ"
          ],
          [
            "og:url",
            "https://www.setopati.com/global/other-global/370660/"
          ],
          [
            "og:description",
            "नेपाल फर्केर उनको व्यवसाय गर्ने योजना छ।"
          ],
          [
            "og:image",
            "https://www.setopati.com/uploads/posts/ayub-alee3-1759474102.jpeg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "नाइजेरियाको होटलमा काम गर्छन्, महिनामा कमाउँछन् ८ लाख रूपैयाँ"
            ],
            [
              "og:url",
              "https://www.setopati.com/global/other-global/370660/"
            ],
            [
              "og:description",
              "नेपाल फर्केर उनको व्यवसाय गर्ने योजना छ।"
            ],
            [
              "og:image",
              "https://www.setopati.com/uploads/posts/ayub-alee3-1759474102.jpeg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-03T11:25:00Z",
  "source": "सेतोपाटी",
  "store_path": "_store/80/80231dc86ee2b510d03796a5a11356b5094bbbd25a6a362d8f4bf81f45060a9b.json",
  "title": "नाइजेरियाको होटलमा काम गर्छन्, महिनामा कमाउँछन् ८ लाख रूपैयाँ",
  "url": "https://www.setopati.com/global/other-global/370660",
  "version": 1
}
{
  "author": "सेतोपाटी संवाददाता :: Setopati",
  "content": "असोज १७ देखि २० गतेसम्म अरनिको राजमार्गमा राति गाडी चलाउन रोक\nसेतोपाटी संवाददाता\nकाठमाडौं, असोज १७\nफाइल तस्बिर\nजिल्ला प्रशासन कार्यालय सिन्धुपाल्चोकले असोज १७ बाट २० गतेसम्म अरनिको राजमार्ग लगायत जिल्लाभित्रका सबै मुख्य र सहायक राजमार्गमा राति गाडी चलाउन रोक लगाएको छ।\nराति ७ बजेबाट बिहान ५ बजेसम्म दमकल, एम्बुलेन्स लगायतका अत्यावश्यक बाहेक सबै प्रकारका सवारी साधन सञ्चालनमा रोक लगाउने निर्णय गरिएको हो।\nजल तथा मौसम विज्ञान विभागले असोज १७ देखि २० गतेसम्म सिन्धुपाल्चोक सहित नेपालका धेरै भूभागमा भारीदेखि अति भारीसम्म वर्षा हुन सक्ने भनी मौसम बुलेटिन प्रकाशित गरेपछि जिल्ला प्रशासन कार्यालयले यस्तो निर्णय गरेको हो।\nयस अवधिमा वर्षाको मात्रा, क्षति र अन्य जोखिम विश्लेषण गरेर सुरक्षा निकायले अन्य समयमा पनि राजमार्ग आकस्मिक बन्द गर्न सक्ने जिल्ला प्रशासन कार्यालयले जनाएको छ।\nनदी किनारा र अत्यन्त जोखिमयुक्त स्थानमा बसोबास गर्ने व्यक्तिहरूलाई सुरक्षित स्थानमा सार्न सुरक्षा युनिटहरूले स्थानीय तह र अन्य सरोकारवालासँग समन्वय गर्ने निर्णय पनि गरिएको छ।\nनेपाल रेडक्रस सोसाइटी शाखा कार्यालय सिन्धुपाल्चोकले आफ्ना सबै शाखा, उपशाखा र सदस्य तथा स्वयंसेवकलाई परिचालन गराउने भनिएको छ।\nउद्योग वाणिज्य संघ सिन्धुपाल्चोकले आफ्ना सबै सदस्य, संघ-सस्था र इकाईहरू परिचालन गराउने, तत्काल उद्धार र राहतका लागि अत्यावश्यक सामग्री जुटाउन आवश्यक समन्वय गर्ने निर्णयमा उल्लेख छ।\nराजमार्ग र सहायक मार्गहरू अवरुद्ध भए नजिकका सुरक्षा इकाईहरूले सडक डिभिजन, पूर्वाधार कार्यालय, स्थानीय तह र निजी क्षेत्रसँग उपलब्ध हेभी इक्वीपमेन्ट तत्काल परिचालन गरी सडक सञ्चालनको व्यवस्था मिलाउने छ।\nजिल्लामा उपलब्ध दमकल, एम्बुलेन्स र हेभी इक्वीपमेन्टहरूलाई चालकसहित चौबीसै घन्टा तयारी अवस्थामा राख्ने व्यवस्थाका लागि सबैसँग समन्वय गर्ने पनि प्रशासन कार्यालयको निर्णय छ।\nउद्धार र राहतका लागि राफ्टिङ बोट, कायाक र त्यसका सञ्चालकहरू आवश्यक परे सिन्धु सुकुटे क्षेत्रका राफ्टिङ व्यवसायीसँग समन्वय गरी परिचालन गर्ने व्यवस्था सुरक्षा निकायहरूले मिलाउने छन्।\n#Arniko Highway closure\n#Nepal heavy rainfall alert\n#असोज १७ देखि २० वर्षा\n#Nepal road closure news\n#Sindhupalchok flood risk\n#Nepal landslide warning\n#Nepal Red Cross Sindhupalchok\n#Disaster preparedness Nepal\nप्रकाशित मिति: शुक्रबार, असोज १७, २०८२\n१५:५४\nसिफारिस\nशनिबार रातिबाट चारवटा प्रदेशका नदीमा पानीको बहाव बढ्ने, आकस्मिक बाढीको जोखिम\nसंघीय संसद र प्रदेशसभा चुनाव अब एकैपटक होइन, दुई वर्षको अन्तरालमा हुने!\nगौतम बुद्धको राजधानी, जहाँ उनले बिताए २९ वर्ष\n'काठमाडौं उपत्यकामा ८ देखि १० घन्टा भारी वर्षाको सम्भावना'\nटी-२० विश्वकप छनौट खेल्ने नेपाली टोलीको सूची सार्वजनिक, को–को परे?\nअसोज २३ गते जेन-जी युवाहरू फेरि आन्दोलन गर्दै छन्?\nप्रतिक्रिया दिनुहोस्\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nअलबिदा दिपु!\nशर्मिला ज्ञवाली\nजब दसैंको आशीर्वादसँगै सोधिन्छ– बिहे कहिले गर्छस्?\nबासुदेव पोखरेल\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "जिल्ला प्रशासन कार्यालय सिन्धुपाल्चोकले असोज १७ बाट २० गतेसम्म अरनिको राजमार्ग लगायत जिल्लाभित्रका सबै मुख्य र सहायक राजमार्गमा राति गाडी चलाउन रोक लगाएको छ।\r\n\r\nराति ७ बजेबाट बिहान ५ बजेसम्म दमकल, एम्बुलेन्स लगायतका अत्यावश्यक बाहेक सबै प्रकारका सवारी साधन सञ्चालनमा रोक लगाउने निर्णय गरिएको हो।\r\n\r\nजल तथा मौसम विज्ञान विभागले असोज १७ देखि...",
  "domain": "setopati.com",
  "enhanced": true,
  "fetched_at": "2025-10-03T11:23:54.159548Z",
  "id": "f177b2f2359fff0e380bcc7f3d0a96cdb1eadc57c473d3e03179790b05a0e002",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "असोज १७ देखि २० गतेसम्म अरनिको राजमार्गमा राति गाडी चलाउन रोक"
          ],
          [
            "og:url",
            "https://www.setopati.com/social/370721/"
          ],
          [
            "og:description",
            "जिल्ला प्रशासन कार्यालय सिन्धुपाल्चोकले असोज १७ बाट २० गतेसम्म अरनिको राजमार्ग लगायत जिल्लाभित्रका सबै मुख्य र सहायक राजमार्गमा राति गाडी चलाउन रोक लगाएको छ।\r\n\r\nराति ७ बजेबाट बिहान ५ बजेसम्म दमकल, एम्बुलेन्स लगायतका अत्यावश्यक बाहेक सबै प्रकारका सवारी साधन सञ्चालनमा रोक लगाउने निर्णय गरिएको हो।\r\n\r\nजल तथा मौसम विज्ञान विभागले असोज १७ देखि..."
          ],
          [
            "og:image",
            "https://www.setopati.com/uploads/posts/Sindhupalchok-pahiro-(7)-ink-1757158967.jpeg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "असोज १७ देखि २० गतेसम्म अरनिको राजमार्गमा राति गाडी चलाउन रोक"
            ],
            [
              "og:url",
              "https://www.setopati.com/social/370721/"
            ],
            [
              "og:description",
              "जिल्ला प्रशासन कार्यालय सिन्धुपाल्चोकले असोज १७ बाट २० गतेसम्म अरनिको राजमार्ग लगायत जिल्लाभित्रका सबै मुख्य र सहायक राजमार्गमा राति गाडी चलाउन रोक लगाएको छ।\r\n\r\nराति ७ बजेबाट बिहान ५ बजेसम्म दमकल, एम्बुलेन्स लगायतका अत्यावश्यक बाहेक सबै प्रकारका सवारी साधन सञ्चालनमा रोक लगाउने निर्णय गरिएको हो।\r\n\r\nजल तथा मौसम विज्ञान विभागले असोज १७ देखि..."
            ],
            [
              "og:image",
              "https://www.setopati.com/uploads/posts/Sindhupalchok-pahiro-(7)-ink-1757158967.jpeg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-03T10:09:00Z",
  "source": "सेतोपाटी",
  "store_path": "_store/f1/f177b2f2359fff0e380bcc7f3d0a96cdb1eadc57c473d3e03179790b05a0e002.json",
  "title": "असोज १७ देखि २० गतेसम्म अरनिको राजमार्गमा राति गाडी चलाउन रोक",
  "url": "https://www.setopati.com/social/370721",
  "version": 1
}
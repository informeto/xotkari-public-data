{
  "author": "",
  "content": "Comments\nShares\nमान्छेलाई हजारौं वर्षदेखि ‘पोर्ट्रेट’ किन मन पर्दै आइरहेको छ ?\nप्राचीन कालमै विकसित भएको यो विधा ऐतिहासिक रूपमा विभिन्न उद्देश्यका लागि प्रयोग गरिन्थे ।\n0\nComments\nShares\nअनलाइनखबर\n२०८२ असोज  १५ गते ११:०९\nNews Summary\nGenerated by OK AI. Editorially reviewed.\nप्राचीन रोमन कालदेखि पोर्ट्रेटले शासकहरूको प्रचार-प्रसार र सम्मान जगाउने काम गरेको छ।\nपुनर्जागरण कालपछि पोर्ट्रेट कला फस्टाएको र आज सामाजिक मुद्दा उठाउन समावेशी माध्यम बनेको छ।\nकलामा पोर्ट्रेटको एउटा विशेष स्थान छ । इतिहासमा को कस्ता थिए भन्ने कुराको जानकारी वर्षौंअघि बनाइएका पोर्ट्रेटहरू हेर्दा थाहा पाइन्छ । कुनै पोर्ट्रेटबाट सामाजिक, सांस्कृतिक र राजनीतिक इतिहासबारे समेत महत्त्वपूर्ण जानकारी पाउन सकिन्छ ।\nभलै कलाका अन्य विधाले पनि त्यस्ता जानकारी दिन्छन् । तर पोर्ट्रेट सबैभन्दा सुलभ र लोकप्रिय छ । यसले हामी मानिसहरूको बारेमा आधारभूत सत्यहरू देखाउँछ ।\nप्राचीन समयदेखि आजको दिनसम्म पोर्ट्रेट कलाको अभिन्न अङ्ग रहिरहेको छ । आजकल त स्मार्टफोन क्यामेरामा पोर्ट्रेट मोड नै राखिएको छ । व्यावसायिक स्टुडियोमा गएर खिचिने पोर्ट्रेट त छँदै छन् ।\nत्यसो भए के हो त पोर्ट्रेट ?\nपोर्ट्रेट भनेको कुनै व्यक्तिको अनुहार वा पूरै शरीरलाई केन्द्रित गरेर बनाइएको चित्रकला, मूर्ति वा फोटो हो । यसको मुख्य उद्देश्य व्यक्तिको व्यक्तित्व, मनोभाव र पहिचानलाई कलात्मक तरिकाले प्रस्तुत गर्नु हुन्छ ।\nआज फेसन उद्योगदेखि राजनैतिसम्म यसको प्रयोग हुन्छ । कुलीन वर्गदेखि सामान्य नागरिकसम्मले यसलाई प्रयोग गर्ने गर्छन् । प्राचीन कालमै विकसित भएको यो विधा ऐतिहासिक रूपमा विभिन्न उद्देश्यका लागि प्रयोग गरिन्थे ।\nकला इतिहासकारहरूका अनुसार त्यो बेलादेखि अहिलेसम्म सत्तामा रहेकाहरूको महिमा गाउनदेखि मृतकहरूको सम्झना गर्नेसम्मका काम पोर्ट्रेटमार्फत गरिँदै आएको पाइन्छ ।\nईसापूर्व पहिलो र दोस्रो शताब्दीमा रोमनको फायुम क्षेत्रमा ममीको बाकसमा अचम्मलाग्दा प्राकृतिक चित्रहरू बनाइएको भेटिएको छ । ती पोर्ट्रेटका प्राचीन उदाहरण हुन् तत्कालीन सम्राटहरूको प्रचार-प्रसारका लागि पोर्ट्रेटहरू एक महत्त्वपूर्ण साधन थिए । शाही पूजास्थलहरूमा राखिएका पोर्ट्रेटहरूले त्यहाँका नागरिकहरूमा शासकप्रति सम्मान र भावना जगाउने काम गर्थ्यो।\nमध्य युगका भने केही पोर्ट्रेट मात्र भेटिएका छन् । ती पनि प्राचीन कालका जस्तै उद्देश्यका लागि प्रयोग गरिएका थिए । छैटौं शताब्दीमा रेभेनाको सान भिटाले चर्चमा सम्राट जस्टिनियन र महारानी थियोडोराको शरीर आकारको बनाइएको मोजाइक एउटा उदाहरण हो । मोजाक भनेको विभिन्न रङका साना-साना टुक्राहरूलाई मिलाएर बनाइने एक प्रकारको कलाकृति हो ।\nमध्यम वर्गका मानिसहरूको पोर्ट्रेटहरू १५औं शताब्दीसम्म देखा परेका थिएनन् । यसको अर्थ पोर्ट्रेट हुनेखाने वर्गकै कब्जामा सीमित थियो । सन् १४३४ को जान भान आइकको ‘द म्यारिज अफ द अर्नोल्फिनी’ एक प्रसिद्ध पोर्ट्रेट हो । अहिले यो चित्र लन्डनको नेसनल ग्यालरीमा राखिएको छ ।\nयसरी विभिन्न कालखण्डबाट गुज्रिदै आएको पोर्ट्रेट खास फस्टाएको भने रेनासाँ (पुनर्जागरण) काल पछि हो । यसको मुख्य कारण व्यक्तिको पहिचान र प्रतिष्ठा नै थियो । कला इतिहासकारहरू शहरको विकासलाई पनि कारण मान्छन् । शहरहरूको विकासले व्यापारी वर्गको उदय भयो, जो आफ्नो चित्र बनाएर कुलीन वर्गको नक्कल गर्न चाहन्थे । त्यसका लागि उनीहरूले कलाकारलाई आफ्नो अथवा आफ्नो मान्छेका पोर्ट्रेट बनाउन लगाउँथे । मोनालिसा त्यसको उदाहरण हो ।\nत्यस्तै व्यापारीहरूकै पोर्ट्रेटका केही उदाहरण भने ह्यान्स होल्बाइनको ‘जर्ज गिजे’ र जान गोसार्टको ‘जान जाकोब्ज स्नोक’ हुन् । उनीहरू पनि त्यो समयका सामान्य व्यापारी नै थिए । तर उनीहरूले पोर्ट्रेटमा आफूलाई भव्य पोशाक लगाएको, चिठ्ठी, कागजात, लेख्ने सामग्रीले घेरिएको देखाउन रोजेका छन् ।\nमहिलाहरूले भने पोर्ट्रेटमा सुन्दर कपडा, कुमारीत्व र गहनाहरूमार्फत आफ्नो हैसियत र धन देखाउन खोजेको पाइन्छ । महारानी एलिजाबेथ प्रथमका विभिन्न चरणमा बनाइएका पोर्ट्रेटहरू हेर्दा यो कुरा प्रस्ट हुन्छ ।\nपोर्ट्रेटको बढ्दो महत्त्व १७औं शताब्दीमा झनै सुदृढ भएको देखिन्छ । त्यसको मुख्य कारण फ्रान्सेली रोयल एकेडेमीले पोर्ट्रेटलाई कलामा विधागत वरियता सिर्जना गर्नु हो । त्यसमा महान तथा असल व्यक्तिहरूलाई दस्ताबेज गर्ने उद्देश्य राखिएको थियो ।\nयसपछि पोर्ट्रेट केन्द्रित ग्यालरीहरू पनि खुल्न थाले । बेलायतको नेसनल पोर्ट्रेट ग्यालरी र चार्ल्स विल्सन पिलको ‘ग्यालरी अफ इलस्ट्रियस पर्सनजेस’ उदाहरण हुन् ।\n१९औं शताब्दीसम्म आइपुग्दा पोर्ट्रेट मध्यम वर्गसमक्ष पुगिसकेको थियो । फोटोग्राफी पनि उदाइरहेको थियो । यसपछि कलाकारहरूले सामाजिक मान्यताहरूलाई चुनौती दिन थाले । कारण उनीहरूले धनीका मात्र होइन, साधारण मानिसहरूलाई पनि आफ्नो कलाको मूल विषयवस्तु बनाउन थालिसकेका थिए ।\nभ्यान गगको ब्यान्डेज लगाएको कानसहितको सेल्फ पोट्रेट यो समयको चर्चित पोर्ट्रेट हो । जसलाई आफैंमा शक्तिशाली कलात्मक अभिव्यक्ति मानिन्छ ।\nअनि पाउला मोडर्सन बेकर र एलिस नील जस्ता कलाकारहरूले यो परम्परालाई अगाडि बढाउँदै किसान र सीमान्तकृत मानिसहरूलाई सम्मानका साथ पोर्ट्रेटमा ल्याउन थाले । यसलाई आफ्नो कलाहरू कैद गर्ने र सामाजिक मुद्दाहरूमाथि बोल्ने माध्यमका रूपमा प्रयोग गर्न थाले ।\nआजको समयमा आइपुग्दा पोर्ट्रेट केन्द्रित ग्यालरीहरू विश्वभर खुलेका छन् । पोर्ट्रेट मात्र बनाउने र खिच्ने कलाकार/फोटोग्राफरहरू धेरै छन् । यसमार्फत नै सामाजिक मुद्दाहरू धेरै उठाइएका छन् । त्यसअर्थमा पोर्ट्रेट आज समावेशी बन्न पुगेको छ ।\nयसरी वर्षौंदेखि पोर्ट्रेटहरू मानव पहिचान र अनुभवलाई बुझ्ने माध्यम बनेको अवस्था छ । यसले हामी को थियौं ? को छौं ? र, को हुन सक्छौं ? भनेर बुझ्न सहयोग गरिरहेको छ ।\nयसकारण नै हजारौं वर्षदेखि मान्छेलाई पोर्ट्रेट मन पर्दै आइरहेको छ ।\nपोर्ट्रेट\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nSetipakha\nDuplex House for Sale at Setipakha\nRs. 2.68 Cr\nTotal Amount\nSanagaun\nBeautiful House on sale at Sanagau\nRs. 4.5 Cr\nTotal Amount\nImadol\nBeautiful House on sale at Imadol\nRs. 4.8 Cr\nTotal Amount\nDholahiti\nHouse for Sale at Dholahiti\nRs. 3.9 Cr\nTotal Amount\nRajkulo\nHouse for Sale at Rajkulo, Imadol\nRs. 3.95 Cr\nTotal Amount\nDhumbarahi\nHouse for rent at Dhumbarahi\nRs. 2 Lac\nPer Month\nDholahiti\nHouse for Sale Dholahiti\nRs. 4.2 Cr\nTotal Amount\nTokha\nBungalow House for Sale at Tokha\nRs. 2.65 Cr\nTotal Amount\nShital Height\nHouse for Sale at Shital Height\nRs. 2.35 Cr\nTotal Amount\nChunikhel\nHouse for sale at Chunikhel\nRs. 2.5 Cr\nTotal Amount\nसम्बन्धित खबर\nजसले पैसा लिएर नराम्रो चित्र बनाइदिन्छन्, लाग्छ ग्राहकको लाइन\nट्रेन्डिङ\nAdvertisment\nसिफारिस\nटुकीको धुवाँदेखि हाइड्रोजन ऊर्जाको सपनासम्म\nजेनजी विद्रोहपछि बन्ने जवाफदेही संसद्‌ कस्तो होला ?\nशीतल निवासमा एमाले नेताहरूको २ घन्टा, राष्ट्रपतिले भने- चुनावमा जानुस्\n‘शेरबहादुर देउवाको नेतृत्वमा कांग्रेस चुनावमा जान सक्दैन’\n‘जेनजी आन्दोलन दमनको नीतिगत तहसम्मै जाँचबुझ हुनेछ’\nजेनजी प्रदर्शनपछि देश कता जाँदैछ, के गर्नुपर्छ?\nआउने दिनका चिन्ताहरू\nधेरै कमेन्ट गरिएका",
  "description": "कलामा पोर्ट्रेटको एउटा विशेष स्थान छ । इतिहासमा को कस्ता थिए भन्ने कुराको जानकारी वर्षौंअघि बनाइएका पोर्ट्रेटहरू हेर्दा थाहा पाइन्छ । कुनै पोर्ट्रेटबाट सामाजिक, सांस्कृतिक र राजनीतिक इतिहासबारे समेत महत्त्वपूर्ण जानकारी पाउन सकिन्छ ।\r\n\r\nभलै कलाका …",
  "domain": "onlinekhabar.com",
  "enhanced": true,
  "fetched_at": "2025-10-01T21:25:46.353118Z",
  "id": "9ab93ebdd45a3be043424ed223c028952475885e5c43d24085f97459e6d7c75e",
  "images": [
    "https://www.nepalhomes.com/public/400-300/media/6142EE1EAAA149C-IMG-20250916-WA0002.jpg",
    "https://www.nepalhomes.com/public/400-300/media/2AB84CA2F03FDDD-1e8c72d4-816d-4ee5-8496-ac9cea1e2de0%20(1).jpg",
    "https://www.nepalhomes.com/public/400-300/media/32E5D3825B72026-WhatsApp%20Image%202025-09-17%20at%2019.34.01.jpeg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.nepalhomes.com/_next/static/media/logo.b90ba8bc.svg",
    "https://www.nepalhomes.com/public/400-300/media/CF9679C8ED7201A-548860214_1290272539776758_9002353538965972202_n.jpg",
    "https://www.onlinekhabar.com/wp-content/uploads/2025/09/President-Ramchandra-poudel-and-CPN-UML-leaders-at-Shital-niwash-Cover-270x170.png",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/pradeep-paudel-cover-270x170.jpg",
    "https://www.onlinekhabar.com/wp-content/uploads/2025/09/A-portrait-of-Queen-Elizabeth-1024x543.jpg",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/uploads/2025/09/gauri-bahadur-pradhan-Cover-270x170.png",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.nepalhomes.com/public/400-300/media/99EDAC1C7FC9881-99181f3a-fcb3-445a-ab48-6d3d0e355c96%20(1).jpg",
    "https://www.nepalhomes.com/public/400-300/media/F1B21DE3995EF14-WhatsApp%20Image%202025-09-17%20at%2015.22.30.jpeg",
    "https://www.onlinekhabar.com/wp-content/themes/onlinekhabar-2021/img/ok-icon.png",
    "https://www.nepalhomes.com/public/400-300/media/8ED9EA5C3954D6D-IMG_4803.jpg",
    "https://www.onlinekhabar.com/wp-content/uploads/2025/08/Jacob-Ryan-Reno-768x441.jpg",
    "https://www.nepalhomes.com/public/400-300/media/D28B7FBBDC61610-WhatsApp%20Image%202025-09-01%20at%2016.41.16Insert%20Rename%20Macros.jpeg",
    "https://www.onlinekhabar.com/wp-content/uploads/2025/09/Dr-Bishnu-Bastakoti-Banner-270x170.jpg",
    "https://www.onlinekhabar.com/wp-content/uploads/2025/09/Chaitanya-Mishra-Artical_Cover-270x170.png",
    "https://www.onlinekhabar.com/wp-content/uploads/2023/10/samghiya-samsad-vaban-singhdurbar-2-270x170.jpg",
    "https://www.nepalhomes.com/public/400-300/media/6D7D010384E1324-FB_IMG_1757925618469.jpg",
    "https://www.nepalhomes.com/public/400-300/media/55B7D547547C014-FB_IMG_1757070135855.jpg",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "मान्छेलाई हजारौं वर्षदेखि ‘पोर्ट्रेट’ किन मन पर्दै आइरहेको छ ? "
          ],
          [
            "og:url",
            "https://www.onlinekhabar.com/2025/10/1772593/why-have-people-been-fond-of-portraits-for-thousands-of-years-dashain"
          ],
          [
            "og:description",
            "कलामा पोर्ट्रेटको एउटा विशेष स्थान छ । इतिहासमा को कस्ता थिए भन्ने कुराको जानकारी वर्षौंअघि बनाइएका पोर्ट्रेटहरू हेर्दा थाहा पाइन्छ । कुनै पोर्ट्रेटबाट सामाजिक, सांस्कृतिक र राजनीतिक इतिहासबारे समेत महत्त्वपूर्ण जानकारी पाउन सकिन्छ ।\r\n\r\nभलै कलाका …"
          ],
          [
            "og:image",
            "https://www.onlinekhabar.com/wp-content/uploads/2025/09/A-portrait-of-Queen-Elizabeth-1024x543.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "मान्छेलाई हजारौं वर्षदेखि ‘पोर्ट्रेट’ किन मन पर्दै आइरहेको छ ? "
            ],
            [
              "og:url",
              "https://www.onlinekhabar.com/2025/10/1772593/why-have-people-been-fond-of-portraits-for-thousands-of-years-dashain"
            ],
            [
              "og:description",
              "कलामा पोर्ट्रेटको एउटा विशेष स्थान छ । इतिहासमा को कस्ता थिए भन्ने कुराको जानकारी वर्षौंअघि बनाइएका पोर्ट्रेटहरू हेर्दा थाहा पाइन्छ । कुनै पोर्ट्रेटबाट सामाजिक, सांस्कृतिक र राजनीतिक इतिहासबारे समेत महत्त्वपूर्ण जानकारी पाउन सकिन्छ ।\r\n\r\nभलै कलाका …"
            ],
            [
              "og:image",
              "https://www.onlinekhabar.com/wp-content/uploads/2025/09/A-portrait-of-Queen-Elizabeth-1024x543.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-01T05:24:51Z",
  "source": "अनलाइनखबर",
  "store_path": "_store/9a/9ab93ebdd45a3be043424ed223c028952475885e5c43d24085f97459e6d7c75e.json",
  "title": "मान्छेलाई हजारौं वर्षदेखि ‘पोर्ट्रेट’ किन मन पर्दै आइरहेको छ ?",
  "url": "https://www.onlinekhabar.com/2025/10/1772593/why-have-people-been-fond-of-portraits-for-thousands-of-years-dashain",
  "version": 1
}
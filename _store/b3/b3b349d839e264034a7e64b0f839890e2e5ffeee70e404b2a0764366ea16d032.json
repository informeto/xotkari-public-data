{
  "author": "सेतोपाटी :: Setopati",
  "content": "ट्रम्पले भने– सबै बन्धक छाड्न हमास राजी, गजामा बमबारी तुरून्त रोक्नू\nसेतोपाटी\nकाठमाडौं, असोज १८\nअमेरिकी राष्ट्रपति डोनाल्ड ट्रम्पले युद्ध अन्त्य गर्ने आफ्नो योजना अन्तर्गत बन्धकहरूलाई रिहा गर्न हमास तयार रहेको बताएका छन्। योसँगै उनले इसराइललाई गजामा बमबारी तुरून्त रोक्न भनेका छन्।\nहमासले ट्रम्पको योजनामा शुक्रबार औपचारिक जबाफ दिँदै बन्धक रिहा गर्न सहमत भएको जानकारी गराएको अल जजिराले जनाएको छ।\nत्यसपछि हमास दीर्घकालीन शान्तिका लागि तयार रहेको विश्वास व्यक्त गर्दै ट्रम्पले शुक्रबार तुरून्तै गजामा बमबारी रोक्न इसराइलसँग माग गरेका हुन्।\nद न्यूयोर्क टाइम्सका अनुसार इसराइली प्रधानमन्त्री बेन्जामिन नेतन्याहूको कार्यालयले त्यसपछि शनिबार बिहानै एक विज्ञप्ति जारी गरेर ट्रम्पको योजनाको पहिलो चरण अनुरूप बन्धकहरूको रिहाइको तयारी गरिरहेको बताएको छ।\nत्यस्तै इसराइलको राजनीतिक नेतृत्वले गजामा बमबारी रोक्न सैन्य नेतृत्वलाई निर्देशन दिएको समाचार संस्था रोएटर्सले लेखेको छ।\nगजामा झन्डै दुई वर्षदेखि चलेको युद्ध अन्त्य गर्न ट्रम्पले इसराइली प्रधानमन्त्री बेन्जामिन नेतन्याहूलाई सोमबार मनाएका थिए।\nह्वाइट हाउसमा सोमबार नेतन्याहूसँग कुरा गरेपछि आयोजित संयुक्त पत्रकार सम्मेलनमा बोल्दै ट्रम्पले प्यालेस्टिनी भूभागका लागि शान्ति सम्झौताको घोषणा गरेका थिए।\nसो योजना अस्वीकार गरे इसराइलले आवश्यक जस्तो सुकै कदम चाले पनि अमेरिकाको पूर्ण समर्थन रहने चेतावनी पनि उनले हमासलाई दिएका थिए।\nट्रम्पले जारी गरेको सो २० बुँदे दस्तावेजमा तत्काल युद्धविराम, हमासले राखेका सबै बन्धकहरूको सट्टामा इसराइलले राखेका प्यालेस्टिनी कैदीहरूको आदानप्रदान, गजाबाट इसराइली सेनाको चरणबद्ध फिर्ती, हमासको निरस्त्रीकरण र एउटा अन्तर्राष्ट्रिय निकायको नेतृत्वमा संक्रमणकालीन सरकार गठनको आह्वान गरिएको छ।\nआफ्नो निरस्त्रीकरण लगायत केही विषयमा हमास अझै सहमत नभए पनि ट्रम्पको धम्कीका कारण पहिलो चरण अन्तर्गत बन्धक रिहा गर्न राजी भएको हो। निरस्त्रीकरण लगायत अरू विषयबारे अझै कुरा गर्नुपर्ने हमासको माग रहेको भनेर विभिन्न सञ्चार माध्यमले जनाएका छन्।\nहमासले २०२३ अक्टोबर ७ मा इसराइलमा आक्रमण गरी लगेका बन्धकमध्ये नेपाली विपिन जोशी सहित ४८ जना अझै छाडेको छैन।\nत्यसमध्ये बीस जना अझै जीवित रहेको इसराइलको अपेक्षा छ। तर कसको अवस्था के छ भन्ने यकिन छैन।\nअहिले हमास जीवित बन्धक र मृत्यु भएका बन्धकको शव सबै फिर्ता गर्न राजी भएको हो।\nयोजना अनुसार ट्रम्पले गजाको पुनर्निर्माणका लागि गठन हुने बोर्डको नेतृत्व गर्नेछन्। बेलायतका पूर्व प्रधानमन्त्री टोनी ब्लेयरले सो बोर्डमा रहेर पुनर्निर्माणको काम हेर्नेछन्।\nसो योजनामा साउदी अरेबिया, युएई, कतार, इजिप्ट लगायत मुस्लिम देशको समर्थन छ। साउदी अरेबिया, युएई, कतार लगायत धनी देशले पुनर्निर्माणको खर्च बेहोर्न राजी भएका समाचार पहिल्यै आएका थिए।\nहमासले २०२३ अक्टोबर ७ मा इसराइलमाथि आक्रमण गरेपछि इसराइलले गजा ध्वस्त पारेको छ।\nगजामा २२ महिनाभन्दा बढीको युद्ध क्रममा दसौं हजार प्यालेस्टिनीको नरसंहार गरेको आरोप छ।\nअहिले इसराइलभित्रै पनि निर्दोष प्यालेस्टिनी बालबालिकाको हत्या गरेर इसराइली प्रधानमन्त्री नेतन्याहूले विश्वभर छवि बिगारेको भन्दै विरोध हुन थालेको छ।\nइसराइललाई युद्ध रोक्न दबाब हाल्न भर्खरै फ्रान्स, बेलायत, क्यानडा र अस्ट्रेलिया लगायत पश्चिमा देशले प्यालेस्टाइनलाई औपचारिक रूपमा देशको मान्यता दिएका थिए।\nट्रम्पको योजनाले छुट्टै प्यालेस्टाइन राज्यको प्रत्याभूति भने गरेको छैन। तर पनि इसराइलले गाजामा मच्चाइरहेको विध्वंश रोक्न नेतन्याहू सहमत भएका छन्।\n(विभिन्न अन्तर्राष्ट्रिय सञ्चार माध्यमहरूको सहयोगमा तयार पारिएको)\n#Bipin joshi\n#hamas\n#Gaza Ceasefire\n#Donald Trump\n#isarael\nप्रकाशित मिति: शनिबार, असोज १८, २०८२\n११:१४\nसिफारिस\nअसोज २३ गते जेन-जी युवाहरू फेरि आन्दोलन गर्दै छन्?\n२५० वटा भन्दा गाडी काठमाडौं फर्काइयो नागढुंगाबाट, यस्तो छ त्यहाँको अवस्था\nदुई दिनका लागि मौरिस हर्गोज पदमार्ग र अन्नपूर्ण आधार शिविर भ्रमणमा रोक\nनागढुंगा चेकपोस्टमा ट्राफिकको माइकिङ– धादिङमा पहिरो खसेको छ, गाडी काठमाडौं फर्काउनू\nमेरूदण्डमा चोट कसरी लाग्छ, कसरी बच्ने?\nकाठमाडौंकै आकाशमा छ पानी पार्ने बादल, दिनभरि हुनेछ वर्षा\nप्रतिक्रिया दिनुहोस्\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nअलबिदा दिपु!\nशर्मिला ज्ञवाली\nजब दसैंको आशीर्वादसँगै सोधिन्छ– बिहे कहिले गर्छस्?\nबासुदेव पोखरेल\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "हमासको कब्जामा रहेका ४८ मध्ये २० जना बन्धक अझै जीवित रहेको मानिन्छ।",
  "domain": "setopati.com",
  "enhanced": true,
  "fetched_at": "2025-10-04T06:36:45.309358Z",
  "id": "b3b349d839e264034a7e64b0f839890e2e5ffeee70e404b2a0764366ea16d032",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "ट्रम्पले भने– सबै बन्धक छाड्न हमास राजी, गजामा बमबारी तुरून्त रोक्नू"
          ],
          [
            "og:url",
            "https://www.setopati.com/politics/370752/"
          ],
          [
            "og:description",
            "हमासको कब्जामा रहेका ४८ मध्ये २० जना बन्धक अझै जीवित रहेको मानिन्छ।"
          ],
          [
            "og:image",
            "https://www.setopati.com/uploads/posts/trump-1751881365.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "ट्रम्पले भने– सबै बन्धक छाड्न हमास राजी, गजामा बमबारी तुरून्त रोक्नू"
            ],
            [
              "og:url",
              "https://www.setopati.com/politics/370752/"
            ],
            [
              "og:description",
              "हमासको कब्जामा रहेका ४८ मध्ये २० जना बन्धक अझै जीवित रहेको मानिन्छ।"
            ],
            [
              "og:image",
              "https://www.setopati.com/uploads/posts/trump-1751881365.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-04T05:29:00Z",
  "source": "सेतोपाटी",
  "store_path": "_store/b3/b3b349d839e264034a7e64b0f839890e2e5ffeee70e404b2a0764366ea16d032.json",
  "title": "ट्रम्पले भने– सबै बन्धक छाड्न हमास राजी, गजामा बमबारी तुरून्त रोक्नू",
  "url": "https://www.setopati.com/politics/370752",
  "version": 1
}
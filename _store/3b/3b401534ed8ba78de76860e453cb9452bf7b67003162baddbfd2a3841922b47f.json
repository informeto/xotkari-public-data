{
  "author": "दिपेन्द्र अधिकारी :: कांग्रेस छोडेर अघि बढ्न आइरहेको सुझावमा गगन थापा के सोचिरहेका छन् ?",
  "content": "कांग्रेस छोडेर अघि बढ्न आइरहेको सुझावमा गगन थापा के सोचिरहेका छन् ?\n-\nदिपेन्द्र अधिकारी\n|\n                                                    काठमाडाैं, असोज ८\nA\n+\nA\nA\n-\nनेपाली कांग्रेसका महामन्त्री गगन थापा पार्टीको विशेष महाधिवेशन वा नियमित महाधिवेशन समयमा गरेर नेतृत्व परिवर्तन गर्न चाहन्छन् । उनले यो कुरा लुकाएका छैनन् । जेन–जीको आन्दोलनपछि ठूला राजनीतिक दलहरूमा नेतृत्व परिवर्तनको बहस भए पनि कार्यान्वयनमा जान कठिनाइ देखिएको छ ।\nपार्टीभित्र समाधान खोजिरहेका थापाले जेन–जी आन्दोलनपछि माफी मागेका छन् । उनले गल्ती भएको भन्दै पार्टी सुधार्ने र पुन: निर्माण गर्ने प्रतिबद्धता जनाएका छन् । पार्टीभित्र उनलाई नेतृत्व लिनुपर्ने र हस्तक्षेप बढाउन दबाब छ । संस्थापनइतर समूहका नेता डा. शेखर कोइरालाले पनि २१ फागुनको प्रतिनिधिसभाको चुनावमा नयाँ नेतृत्वमा जानुपर्ने बताएका छन् । आफूले दाबी गर्ने भन्ने विषयमा भने उनी मौन छन् ।\nमहामन्त्री थापालाई पार्टी फुटाएर भए पनि अघि बढ्न सुझाव आउन थालेको छ । महामन्त्री थापा र अर्का महामन्त्री विश्वप्रकाश शर्माले विशेष महाधिवेशनमार्फत नेतृत्व परिवर्तनको प्रस्ताव अघि सारेपछि देउवानिकट नेताहरू असन्तुष्ट बनेका छन् ।\nसभापति शेरबहादुर देउवा उपचाररत अवस्थामा रहँदा यस्तो बहस गर्नु असंवेदनशील भएको प्रवक्ता डा. प्रकाशशरण महतले बताउँदै आएका छन् । तर, थापाले भने अब चुप लागेर बस्न नसक्ने र देशलाई पार्टीभन्दा माथि राख्ने बताउँदै आएका छन् ।\nडा. रामेश कोइरालाले अब नयाँ रुख रोप्नुपर्ने समय आएको टिप्पणी गरेका छन् । त्यस्तै, विश्लेषक डम्बर खतिवडाले कांग्रेसले गगनलाई छोडिसकेको बताउँदै पार्टी फुटाउन सुझाएका छन् । त्यस्तै, लेखक जुगल भुर्तेलले पनि विशेष महाधिवेशन नभए थापालाई कांग्रेसमा बसिनरहन सुझाएका छन् ।\nयसबारेमा थापा पनि जानकार र सचेत छन् । उनले पार्टी व्यक्ति विशेष कसैको नभएकाले सुधार गरेर अघि बढ्ने बताएका छन् । ‘पार्टीको नेतृत्व जसरी पनि परिवर्तन गर्ने हो । अब विधानले दिएको सुविधा उपयोग गरेर नेतृत्व पल्टाउने हो,’ थापानिकट एक नेताले\nशिलापत्र\nसँग भने ।\nयसबारेमा थापाले केही नसोचे पनि विशेष महाधिवेशनको कुरा पार्टीको तल्लो समितिबाट उठाएर केन्द्रमा ल्याएर उठान गर्ने तयारीमा उनी छन् । ‘दसैँअघि पार्टीको कुनै निकायको बैठक होला भन्ने थियो । त्यो होला नहोला, अब दसैँतिहारको बिदामा विशेष महाधिवेशनको कुरा गाउँगाउँमा बलियो गरी उठ्छ,’ ती नेताले भने ।\nपार्टी फुटाउने इच्छा थापामा छैन । बाहिरबाट दिइएको दबाबले काम नगर्ने र पार्टी नेतृत्व लिन चर्को दबाब रहेको थापानिकट नेता मनोजमणि आचार्य बताउँछन् । ‘१४औँ महाधिवेशनमा सभापति शेरबहादुर देउवाभन्दा बढी मत ल्याएर महामन्त्रीमा विजयी हुनुभएको हो । १३औँ महाधिवेशनमा एक्लै लड्दा पनि ६०० मत ल्याउनुभएको हो । कार्यकर्ताको मायालाई छोड्ने कुरा हुँदैन । बाहिरबाट आएको दबाब सरासर गलत हो । नेतृत्व लिन दबाब आएको छ,’ आचार्यले\nशिलापत्र\nसँग भने ।\nकांग्रेस केन्द्रीय सदस्य अजयबाबु शिवाकोटी विशेष महाधिवेशन सम्पन्न गराएर पार्टीलाई सुधारेर लैजाने कार्यमा महामन्त्री थापा केन्द्रित भएको बताउँछन् । ‘विशेष महाधिवेशनमा एक हिसाबले साथीहरू लागिरहनुभएको छ । अहिले त्यसलाई नै सफल बनाउने हो । पार्टी फुटाउनेभन्दा पनि पार्टीमा सुधार गरेर जाने कुरामा काम भइरहेको छ । कसैको दाइजोमा आएको पार्टी होइन । सम्पत्ति आर्जन गरेर बनाएको पार्टी पनि होइन । पार्टीलाई खराब बनाउनेहरू बाटो लागून्, हामी यसैलाई बनाउने भनेर लागेका छौँ,’ शिवाकोटीले\nशिलापत्र\nसँग भने, ‘जसले हल्ला गरिरहेका छन् । उनीहरू सकेसम्म पार्टी छोडेर महामन्त्री गए हुन्थ्यो भनेर हल्ला गरिरहेका छन् ।’\nप्रकाशित मिति: बुधबार, असोज ८, २०८२\n१८:४१\nदिपेन्द्र अधिकारी\nप्रतिक्रिया दिनुहोस्\nसमाचार\nओलीले गुण्डुमा सक्रियता बढाएपछि टिकटकमा चलाइयो झोले ट्रेन्ड\nओलीले गुण्डुमा सक्रियता बढाएपछि टिकटकमा चलाइयो झोले ट्रेन्ड\n2 min read\nसमाचार\nबाबुराम भट्टराईले दिए पार्टी अध्यक्षबाट राजीनामा\nबाबुराम भट्टराईले दिए पार्टी अध्यक्षबाट राजीनामा\n1 min read\nसमाचार\nतुइनखोला पहिरो :  पोखरा–काठमाडौं यातायातसमेत प्रभावित\nतुइनखोला पहिरो :  पोखरा–काठमाडौं यातायातसमेत प्रभावित\n2 min read\nहाम्रो छनौट\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nराजनीति\nनयाँ पार्टी निर्माण र पुराना पुनर्निर्माणको चुनौती\nसैद्धान्तिक–वैचारिक आधार कमजोर भएको पार्टी र नैतिक धरातल कमजोर तथा उग्र महत्त्वाकांक्षा भएको विवादित पात्र नेतृत्वमा पुग्यो भने सम्भावना भएको पार्टी पनि कसरी धराशायी हुन्छ भन्ने ज्वलन्त उदाहरण रास्वपा हो ।\n19 min read\nभर्खरै\nऊर्जामन्त्री घिसिङसँग अमेरिकी राजदूतको भेट\n1 min read\nमुम्बईबाट काठमाडाैं आएका भारतीयको मलद्वारबाट निकालियो झण्डै एक किलो सुन\n1 min read\nकांग्रेस छोडेर अघि बढ्न आइरहेको सुझावमा गगन थापा के सोचिरहेका छन् ?\n4 min read\nस्वकीय सचिव र सल्लाहकारहरू नराख्ने निर्णय कानुनसरह लागू हुन्छः अर्थमन्त्री खनाल\n2 min read\nओलीले गुण्डुमा सक्रियता बढाएपछि टिकटकमा चलाइयो झोले ट्रेन्ड\n2 min read\nलोकप्रिय\nमन्त्री बन्दै महावीर पुन\n1 min read\nपाँच मन्त्रीको नाम सिफारिस गरिएपछि शीतलनिवासमा फोन– अहिले नै नियुक्त नगर्नू\n1 min read\nनेपालमा स्नाइपरहरू : बंगलादेशजस्तै प्रदर्शनकारीलक्षित आक्रमणको भयावह पुनरागमन\n9 min read\nमुख्य सचिव एकनारायण अर्याल पनि मन्त्रीको दौडमा, अर्याल भन्छन्-बेकारकाे हल्ला\n3 min read\nसुटुक्क बंगलादेश किन छिर्‍यो अमेरिकी सेना ? भारतमा भइरहेछ चिन्ता र चर्चा\n8 min read\nविचार\nआप्रवासी श्रम प्रणालीको अर्थ-राजनीति\n13 min read\nसांकेतिक भाषाको अन्तर्राष्ट्रिय दिवस : अधिकार र समावेशिता\n14 min read\nजेन–जी आन्दोलनको अबको बाटो\n19 min read\nब्लग\nजेन–जी आन्दोलन : अब जनतामा कसरी जाने ?\n18 min read\nजेन-जीलाई आग्रह: नेपालमै पढौँ, नेपालमै काम गरौँ र नेपालीलाई फर्काऔँ !\n4 min read\n‘दाइ, मेरो भिडियोचाहिँ नहाल्दिनुस् है, आमाले देख्नुभयो भने समस्या हुन्छ’\n3 min read\nशिक्षा\nप्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति\n4 min read\nएउटा गतिलो टिम बनाउने काममा व्यस्त छु, केही दिन फोन नगर्नुहोला– शिक्षामन्त्री पुन\n1 min read\nतीन महिनाभित्र परीक्षाफल सार्वजनिक नगर्ने विश्वविद्यालयकाे अनुदान राेक्का गर्न शिक्षामन्त्रीकाे निर्देशन\n1 min read",
  "description": "नेपाली कांग्रेसका महामन्त्री गगन थापा पार्टीको विशेष महाधिवेशन वा नियमित महाधिवेशन समयमा गरेर नेतृत्व परिवर्तन गर्न चाहन्छन् । उनले यो कुरा लुकाएका छैनन् । जेन–जीको आन्दोलनपछि ठूला राजनीतिक दलहरूमा नेतृत्व परिवर्तनको बहस भए पनि कार्यान्वयनमा जान कठिनाइ देखिएको छ । \r\n\r\nपार्टीभित्र समाधान खोजिरहेका थापाले जेन–जी आन्दोलनपछि माफी मागेका छन् । उनले...",
  "domain": "shilapatra.com",
  "enhanced": true,
  "fetched_at": "2025-09-24T13:55:58.013220Z",
  "id": "3b401534ed8ba78de76860e453cb9452bf7b67003162baddbfd2a3841922b47f",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "कांग्रेस छोडेर अघि बढ्न आइरहेको सुझावमा गगन थापा के सोचिरहेका छन् ?"
          ],
          [
            "og:url",
            "https://shilapatra.com/detail/168527/"
          ],
          [
            "og:description",
            "नेपाली कांग्रेसका महामन्त्री गगन थापा पार्टीको विशेष महाधिवेशन वा नियमित महाधिवेशन समयमा गरेर नेतृत्व परिवर्तन गर्न चाहन्छन् । उनले यो कुरा लुकाएका छैनन् । जेन–जीको आन्दोलनपछि ठूला राजनीतिक दलहरूमा नेतृत्व परिवर्तनको बहस भए पनि कार्यान्वयनमा जान कठिनाइ देखिएको छ । \r\n\r\nपार्टीभित्र समाधान खोजिरहेका थापाले जेन–जी आन्दोलनपछि माफी मागेका छन् । उनले..."
          ],
          [
            "og:image",
            "https://shilapatracdn.de/uploads/posts/gagan thapa1699072092.jpg"
          ],
          [
            "og:type",
            "article"
          ],
          [
            "og:site_name ",
            "कांग्रेस छोडेर अघि बढ्न आइरहेको सुझावमा गगन थापा के सोचिरहेका छन् ?"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "कांग्रेस छोडेर अघि बढ्न आइरहेको सुझावमा गगन थापा के सोचिरहेका छन् ?"
            ],
            [
              "og:url",
              "https://shilapatra.com/detail/168527/"
            ],
            [
              "og:description",
              "नेपाली कांग्रेसका महामन्त्री गगन थापा पार्टीको विशेष महाधिवेशन वा नियमित महाधिवेशन समयमा गरेर नेतृत्व परिवर्तन गर्न चाहन्छन् । उनले यो कुरा लुकाएका छैनन् । जेन–जीको आन्दोलनपछि ठूला राजनीतिक दलहरूमा नेतृत्व परिवर्तनको बहस भए पनि कार्यान्वयनमा जान कठिनाइ देखिएको छ । \r\n\r\nपार्टीभित्र समाधान खोजिरहेका थापाले जेन–जी आन्दोलनपछि माफी मागेका छन् । उनले..."
            ],
            [
              "og:image",
              "https://shilapatracdn.de/uploads/posts/gagan thapa1699072092.jpg"
            ],
            [
              "og:type",
              "article"
            ],
            [
              "og:site_name ",
              "कांग्रेस छोडेर अघि बढ्न आइरहेको सुझावमा गगन थापा के सोचिरहेका छन् ?"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T12:56:35Z",
  "source": "Shilapatra",
  "store_path": "_store/3b/3b401534ed8ba78de76860e453cb9452bf7b67003162baddbfd2a3841922b47f.json",
  "title": "कांग्रेस छोडेर अघि बढ्न आइरहेको सुझावमा गगन थापा के सोचिरहेका छन् ?",
  "url": "https://shilapatra.com/detail/168527",
  "version": 1
}
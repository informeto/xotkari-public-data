{
  "author": "सन्जिब बगाले :: Setopati",
  "content": "'विदेशको लगानी नेपालमा ल्याएँ तर छोराछोरी सहित घरबाट भाग्नुपर्‍यो'\nसन्जिब बगाले\nअसोज ६\nगैरआवासीय नेपाली संघ (एनआरएनए) भन्नसाथ उपेन्द्र महतोको नाम कसैले बिर्सन सक्दैन। विश्वभर छरिएर रहेका नेपालीलाई गोलबन्द गराएको जस महतोलाई जान्छ, उनी यसका हकदार पनि हुन्।\nसन् २००३ मा उनकै नेतृत्वमा एनआरएनए गठन भएको छ। रसियामा पढ्न गएर उतै व्यवसायमा जमेका महतोले सुरू गरेको अभियानकै कारण विश्वभर रहेका नेपालीले धेरैथोर लगानी नेपालमा गरे।\nमहतो आफूले नेपालको स्वास्थ्य क्षेत्र सहित धेरैतिर लगानी गरेका छन्। सामाजिक काममा समेत उनी उत्तिकै सक्रिय छन्। तर तिनै महतोको घरमा भदौ २४ गते प्रदर्शकनकारीहरूले तोडफोड र आगलागी गरे। जसले गर्दा १ सय ५० वर्ष इतिहास बोकेको त्यो घर अहिले खण्डहरमा परिणत भएको छ।\nत्यही खण्डहरको अनुगमन गर्न र महतो परिवारलाई सहानुभूति दिन गैरआवासीय नेपाली संघ (एनआरएनए) का अध्यक्ष बद्री केसी सहितको टोली भाटभटेनीस्थित घरमा पुगेको थियो।\n२० रोपनीभन्दा धेरै क्षेत्रमा रहेको कम्पाउण्डका सबै बिल्डिङमा क्षति भएको छ। त्यहाँ रहेका सवारी साधनहरू जलाइएका छन्। घरभित्र छिर्नसाथ जतासुकै सिसाका टुक्रा अनि जलेर ध्वस्त भएका सामग्री देखिन्छन्।\nएनआरएनएको टोलीसँग उनले आफूले २४ गते भोगेको पीडा समेत सुनाए। उनका अनुसार घर जलाउनु भन्दा अघि घरका सामग्री लुटिएको थियो। त्यसपछि मात्र घर जलाइएको थियो।\n'घर जलाउनुभन्दा २/३ घण्टा अघि धेरै सामग्री लुटिएका छन्। त्यो बेला धेरैले मुखमा मास्‍क लगाएका थिए। जब घर जलाइयो त्यो बेला भने धेरैले मास्क लगाएका थिएनन्,' महतोले भने, 'साँच्चै आन्दोलनकारी हो भने उसले आगलागी र तोडफोड गर्न सक्ला तर लुटपाट गर्दैन। त्यसैले सबैभन्दा पहिला आन्दोलनकारी र लुटेराको पहिचान हुनुपर्छ।'\nउनलाई सबैभन्दा ठूलो पीडा भने छोराछोरी सहित घर छोडेर भाग्न परेको क्षण सम्झिँदा हुन्छ। आन्दोलनकारीहरूले घर तोडफोड गर्न सुरू गर्दा महतो परिवार सहित घरमै थिए। आक्रमणकारीहरू घर छिरेपछि उनीहरू पछाडिको सानो गेटबाट भागेर बाँच्न सफल भएका थिए।\n'मैले देश सम्झिएर सधैंभरि नेपालकै पासपोर्ट लिएँ। मेरा छोराछोरीलाई समेत नेपालमै राखेँ। विदेशको व्यवसाय बेचेर नेपालमा लगानी ल्याएँ। मेरो के दोष थियो,' उनले भने, 'आज म आफ्नै देश अनि आफ्नै घरमा म र मेरो छोराछोरी बस्न पाएनौं। हामी साथीभाइको घरमा बस्न परेको छ।'\nकहिलेकाहीँ शरणर्थीका पीडा के हुन्छन् होला जस्तो लाग्ने भन्दै उनले अहिले आफैले भोगेको अनुभव गरेको बताए।\nभग्नावशेष घरहरू घुम्दै गर्दा एनआरएनए अध्यक्ष बद्री केसी सहितका अभियानीले महतोको घरमाथिको आक्रमणले विदेशमा रहेका नेपालीले गरेको लगानीमाथि अपमान भएको बताए।\nएनआरएनए अध्यक्ष केसीले यो बेला विदेशी लगानी आउन गाह्रो हुने भएकाले गैरआवासीय नेपाली नै आड भरोसा रहेको बताए।\nसंस्थापक अध्यक्ष माथिको आक्रमणले आफूहरूलाई मानसिक रूपमा चोट परेको एनआरएनए अध्यक्ष केसीको भनाइ थियो।\n'विदेशमा बस्नेहरूलाई एक ठाउँमा ल्याउनुभएको उपेन्द्र दाइले हो। हामी सबैले यसकै आधारमा काम गरेको हो। यो घर हाम्रो पनि इतिहास हो,' उनले भने, 'एकातिर हामी संकटमा छौं। अर्कोतिर हामी भित्रकै एकता कायम गर्न जरूरी छ। त्यसकै लागि हामीले अक्टोबरको महाधिवेशन ६ महिना सारेका छौं।'\nविदेशी लगानीलाई एनआरएनले मात्र प्रोत्साहन गर्न सक्नेमा महतोको जोड छ।\nएनआरएनए भित्रको एकता कायम राख्न सके मात्र काम गर्न पनि सहज हुने उनले बताए। भत्किएका संरचनाहरूको पुनर्निर्माणभन्दा पनि रोगजारी हुने गरी काम गर्न उनले एनआरएनए अभियानीलाई सुझाव दिए।\n'भत्काइएका संरचना ढिलो चाँडो आफै बन्छन्। तपाईं हामीले रोजगारी दिने गरी काम गर्ने हो। मान्छे व्यस्त भयो भने तोडफोडमा जाने सोच पनि आउँदैन,' उनले भने, 'एनआरएनए भित्रको एकता कायम गर्न सक्दा मात्र सरकारले पनि यसको महत्व बुझ्न सक्छ। हामी एक हुन सकिएन भने सरकारले पनि हल्का रूपमा लिन्छ।'\nनिजी क्षेत्रका सबै संघ संस्थालाई सरकारले छलफलमा बोलाइरहँदा एनआरएनएलाई भने चासो नदिएकोमा उनले असन्तुष्टि जनाए। यस्तै अवस्था रहेमा एकातिर एनआरएनएका एजेण्डा ओझेलमा पर्ने अनि अर्कोतिर आफूहरूको लगानी पनि सुरक्षित नहुने उनले बताए।\nजबाफमा एनआरएनए अध्यक्ष बद्री केसीले एनआरएनए एकताका लागि आफू हदैसम्मको लचिलो हुने बताए। एकताको लागि आफ्नो कार्यसमितिबाट म्याण्डेट लिएर आएको समेत उनको भनाइ छ।\nयस पटकको एनआरएनए दिवसका दिन अर्थात अक्टोबर ११ मा महतो निवासबाटै एकताको सन्देश दिने एनआरएनए अभियानीको प्रतिबद्धता समेत छ।\nप्रकाशित मिति: सोमबार, असोज ६, २०८२\n१८:४९\nसिफारिस\nमन साह्रै सानो पारे कुलमानले!\n२० वर्षीया गंगा सोनामको नेपाल आइडल यात्रा\nप्रतिनिधिसभा विघटन गरेझैं प्रदेशसभा पनि विघटन गर्न सकिन्छ?\nको हुन् आज शपथ लिएका ४ जना मन्त्री?\nअख्तियारको पत्रकै कारण रोकिएको थियो महालेखापरीक्षकमा शिशिर ढुंगानाको नियुक्ति\nयी ६ विषयमा छलफल गर्न बस्दैछ रास्वपा केन्द्रीय समिति बैठक\nअख्तियारले संगीता मिश्राविरूद्ध छानबिन गरिरहेकाले स्वास्थ्य मन्त्रीमा उनको नियुक्ति रोकिने\nगौतम बुद्धले २९ वर्ष बिताएको दरबार (भिडिओ टूर)\nसार्वजनिक सवारी साधनमा आजदेखि ‘रुट परमिट’ खुला\nप्रतिक्रिया दिनुहोस्\nथप\nग्लोबल\n'विदेशको लगानी नेपालमा ल्याएँ तर छोराछोरी सहित घरबाट भाग्नुपर्‍यो'\nएनआरएनए विवाद समाधानका लागि रोडम्याप तयार पार्ने जिम्मा बद्री केसीलाई\nएनआरएनए महासचिव जोशीको प्रस्ताव- दुवै समिति खारेज गरेर नयाँ बनाऔं\nयुएनडिओको महासचिव कुशल केसीले दिए राजीनामा\nयुक्रेनमा अलपत्र परेका दुई नेपालीको उद्धार\nएनआरएनए अध्यक्ष केसी भन्छन्– देश संकटमा छ, हामी सर्त नराखी काम गर्छौं\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nमोबाइलको मायाजाल!\nअमृत बेल्बासे\nबालबालिकाहरूले कसरी सिक्दछन्?\nभरत पोख्रेल (यात्री)\nनेपाली मह: स्वाद र सम्भावनाको मिठास!\nसुरेन्द्र राज जोशी\nकांग्रेसजनलाई खुला पत्र\nसुशान्त सिग्देल\nसाहित्यपाटी\nदसैँ आयो रे!\nसाजन विश्वकर्मा\nमेरो दिवा सपना!\nडम्बर कार्की\nहरियो मकैवाली!\nगेहनाथ गौतम\nकुन्साङको सेतो मजेत्रो!\nदेवेन्द्र चिनार\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "गैरआवासीय नेपाली संघ (एनआरएनए) भन्नसाथ उपेन्द्र महतोको नाम कसैले बिर्सन सक्दैन। विश्वभर छरिएर रहेका नेपालीलाई गोलबन्द गराएको जस महतोलाई जान्छ, उनी यसका हकदार पनि हुन्।\r\n\r\nसन् २००३ मा उनकै नेतृत्वमा एनआरएनए गठन भएको छ। रसियामा पढ्न गएर उतै व्यवसायमा जमेका महतोले सुरू गरेको अभियानकै कारण विश्वभर रहेका नेपालीले धेरैथोर लगानी नेपालमा गरे।\r\n\r\nमहतो...",
  "domain": "setopati.com",
  "enhanced": true,
  "fetched_at": "2025-09-22T22:24:41.118157Z",
  "id": "2dcfb8d0812fd46e8b876060eed425fe6155096b8b195af343e30c8b630a7603",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "'विदेशको लगानी नेपालमा ल्याएँ तर छोराछोरी सहित घरबाट भाग्नुपर्‍यो'"
          ],
          [
            "og:url",
            "https://www.setopati.com/global/other-global/370001/"
          ],
          [
            "og:description",
            "गैरआवासीय नेपाली संघ (एनआरएनए) भन्नसाथ उपेन्द्र महतोको नाम कसैले बिर्सन सक्दैन। विश्वभर छरिएर रहेका नेपालीलाई गोलबन्द गराएको जस महतोलाई जान्छ, उनी यसका हकदार पनि हुन्।\r\n\r\nसन् २००३ मा उनकै नेतृत्वमा एनआरएनए गठन भएको छ। रसियामा पढ्न गएर उतै व्यवसायमा जमेका महतोले सुरू गरेको अभियानकै कारण विश्वभर रहेका नेपालीले धेरैथोर लगानी नेपालमा गरे।\r\n\r\nमहतो..."
          ],
          [
            "og:image",
            "https://www.setopati.com/uploads/posts/mahao-1758538322.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "'विदेशको लगानी नेपालमा ल्याएँ तर छोराछोरी सहित घरबाट भाग्नुपर्‍यो'"
            ],
            [
              "og:url",
              "https://www.setopati.com/global/other-global/370001/"
            ],
            [
              "og:description",
              "गैरआवासीय नेपाली संघ (एनआरएनए) भन्नसाथ उपेन्द्र महतोको नाम कसैले बिर्सन सक्दैन। विश्वभर छरिएर रहेका नेपालीलाई गोलबन्द गराएको जस महतोलाई जान्छ, उनी यसका हकदार पनि हुन्।\r\n\r\nसन् २००३ मा उनकै नेतृत्वमा एनआरएनए गठन भएको छ। रसियामा पढ्न गएर उतै व्यवसायमा जमेका महतोले सुरू गरेको अभियानकै कारण विश्वभर रहेका नेपालीले धेरैथोर लगानी नेपालमा गरे।\r\n\r\nमहतो..."
            ],
            [
              "og:image",
              "https://www.setopati.com/uploads/posts/mahao-1758538322.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-22T13:04:00Z",
  "source": "सेतोपाटी",
  "store_path": "_store/2d/2dcfb8d0812fd46e8b876060eed425fe6155096b8b195af343e30c8b630a7603.json",
  "title": "'विदेशको लगानी नेपालमा ल्याएँ तर छोराछोरी सहित घरबाट भाग्नुपर्‍यो'",
  "url": "https://www.setopati.com/global/other-global/370001",
  "version": 1
}
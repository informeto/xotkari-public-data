{
  "author": "",
  "content": "Comments\nShares\nजेनजी आन्दोलन प्रभावबारे नेपाली राजदूतहरूसँग सरकारको ‘भर्चुअल’ बैठक\nनेपालबाट श्रम आप्रवासन र पर्यटकीय प्रकृतिका भिसामा अन्य देश प्रस्थान गरी श्रम/रोजगारीमा संलग्न नेपालीको पछिल्लो अवस्था लगायत विषयमा छलफल भएको हो ।\n0\nComments\nShares\nअनलाइनखबर\n२०८२ असोज  ८ गते १५:०६\nNews Summary\nGenerated by OK AI. Editorially reviewed.\nअध्यागमन विभागले ९ देशका नेपाली राजदूतहरूसँग भर्चुअल बैठक गरी वैदेशिक रोजगारीमा देखिएका समस्या र रणनीतिबारे छलफल गरेको छ।\nबैठकमा २३ र २४ भदौको जेनजी आन्दोलनपछि उत्पन्न अवस्थाबारे र यूएई लगायत देशमा भिसा कडाइको विषयमा छलफल भएको छ।\nयूएईमा ३ लाख ८१ हजार नेपाली छन्, तीमध्ये ३ सय ४५ जना लागूऔषध मुद्दामा जेलमा छन् र भिजिट भिसामा जानेका लागि विमानस्थलमा श्रम डेस्क पुनर्स्थापना गर्ने विषयमा छलफल भएको छ।\n८ असोज, काठमाडौं । अध्यागमन विभागले विदेशस्थित नेपाली राजदूतहरूसँग ‘भर्चुअल’ बैठक गरेको छ । पछिल्लो समय नेपालमा उत्पन्न समस्याबारे नेपाली राजदूतहरू र दूतावासका अधिकारीसँग भर्चुअल बैठक गरिएको हो ।\nनेपालबाट श्रम आप्रवासन र पर्यटकीय प्रकृतिका भिसामा अन्य देश प्रस्थान गरी श्रम/रोजगारीमा संलग्न नेपालीको पछिल्लो अवस्था लगायत विषयमा छलफल भएको हो ।\nभर्चुचल बैठकमा ९ देशका लागि नेपाली राजदूत तथा दूतावासका अधिकारीहरूको सहभागिता थियो । बैठकमा वैदेशिक रोजगारीमा देखिएका विद्यमान समस्या, पछिल्लो अवस्था, प्रवृत्ति, यसबाट सिर्जना हुन सक्ने सम्भावित जोखिम र अध्यागमन नियमन सम्बन्धमा आगामी दिनमा अवलम्बन गर्नुपर्ने रणनीति लगायत विषयमा छलफल भएको अध्यागमन विभागका निर्देशक तथा प्रवक्ता टीकाराम ढकालले जानकारी दिए ।\nबैठकमा युनाइटेड अरब इमिरेट्स (यूएई), कतार, ओमान, कुबेत, साउदी अरब, बहराइन लगायत खाडी मुलुक एवं मलेसिया र थाइल्यान्डमा अवस्थित नेपाली राजदूत र श्रमसहचारी सहभागी थिए ।\nपरराष्ट्र मन्त्रालयका सचिव अमृतबहादुर राईको प्रमुख आतिथ्यमा भएको बैठकमा गृह मन्त्रालय, श्रम मन्त्रालयका अधिकारीहरू पनि  उपस्थित थिए ।\nके विषयमा भयो छलफल ?\nबैठकमा २३ र २४ भदौमा भएको जेनजी आन्दोलन र त्यसपछि उत्पन्न अवस्थाबारे छलफल भएको थियो । प्रवक्ता ढकालका अनुसार जेनजी आन्दोलनपछि आम नागरिकको अपेक्षा अनुसार गर्नुपर्ने कामका विषयमा छलफल भएको थियो ।\nजेनजी आन्दोलनपछि यूएई लगायत देशले भिजिट तथा वर्किङ भिसामा कडाइ गरेको विषयमा समेत छलफल भएको थियो ।\nआन्दोलनपछि वैदेशिक रोजगारीको क्षेत्रमा पार्न सक्ने प्रभाव र विदेशमा नेपालको छवि सुधार गर्न अबलम्बन गर्नुपर्ने उपायबारे छलफल भएको प्रवक्ता ढकालले बताए ।\nबैठकमा राजदूतहरूले भिजिट भिसाका कारण नेपालीले भोगिरहेका समस्या, दूतावासमा कर्मचारी अभावमा सेवा प्रवाहमा भइरहेको ढिलासुस्तीका विषयमा नेपाल सरकारलाई जानकारी गराएका थिए ।\nवैदेशिक रोजगार क्षेत्रमा रहेका समस्या समाधान गर्न जेनजी आन्दोलनको भावना र युवापुस्ताको चाहना अनुसार काम गर्न दूतावासहरूलाई अनुरोध गरिएको थियो ।\nवैदेशिक रोजगारीमा अधिकांश नेपाली १८ देखि ४० वर्ष उमेर समूहका रहेकाले उनीहरूको चाहना तथा भावना अनुसार काम गर्नुपर्नेमा जोड दिइएको थियो ।\nत्यस्तै भिजिट भिसाका लागि गरिएका केही सरकारी नियमले नागरिकको हुर्मत लिने काम भएकाले ती व्यवस्थामा समसामयिक परिमार्जन गर्ने विषयमा समेत छलफल भएको थियो ।\nश्रम आप्रवासनसँग सम्बन्धित समस्या सम्बोधन गर्न दीर्घकालीन रणनीति आवश्यक भएकाले यस कार्यमा विदेशस्थित नियोगको भूमिका महत्त्वपूर्ण हुने भन्दै त्यही अनुसार काम गर्न समेत अनुरोध गरिएको थियो ।\nविदेशस्थित दूतावास, श्रम सहचारी र अध्यागमन विभागबीच डाटा सेयरिङका लागि एकीकृत प्रणाली विकास गर्ने विषयमा समेत छलफल भएको विभागले जनाएको छ ।\nविभिन्न निकायले सञ्चालनमा ल्याएका प्रणाली एकापसमा अन्तर सञ्चालित बनाउने, भिजिट भिसामा जाने नेपालीको बीमा अनिवार्य गर्ने विषयमा समेत छलफल भएको थियो ।\nविदेशमा विभिन्न उद्देश्यले गएर समस्यामा परेकाको उद्धारका लागि विदेशस्थित नियोगमा उद्धार कोष स्थापना गर्ने, घरेलु कामदारलाई व्यवस्थित गर्न त्यससम्बन्धी कानुन तर्जुमा गर्ने र उक्त कानुन बमोजिम घरेलु कामदार पठाउने विषयमा समेत छलफल भएको प्रवक्ता ढकालले बताए ।\nयस्तो गर्न नसकिएको खण्डमा अनौपचारिक माध्यमबाट घरेलु कामदारमा जाने प्रवृत्ति बढ्दै जाने र यसले थप भयावह अवस्था ल्याउनेतर्फ सचेत गराइएको थियो ।\nसाविकमा विदेशस्थित नियोगमा वैदेशिक रोजगार बोर्डका तर्फबाट प्रतिनिधि रहने गरेकोमा हाल उनीहरूलाई हटाइएको छ । उनीहरूलाई हटाउँदा काम गर्न निकै समस्या हुनेतर्फ दूतावासहरूले ध्यानाकर्षण गराएका थिए । तत्कालको लागि वैदेशिक रोजगारी क्षेत्र व्यवस्थित बनाउन उक्त दरबन्दी कायमै राख्ने समेत विषयमा छलफल भएको थियो ।\nत्यस्तै वैदेशिक यात्रा र रोजगारीका सन्दर्भमा बिचौलियाको प्रभाव शून्य पार्ने विषयमा समेत छलफल भएको थियो । यूएईले भिसामा कडाइ गरेपछि ओमान मार्फत् गैरकानुनी ढंगबाट बिचौलियाले नेपाली लैजान सक्ने भएको भन्दै त्यसतर्फ सचेत रहनुपर्नेमा जोड दिइएको थियो ।\nकुवेतमा भिजिट भिसामार्फत कामदारका रूपमा जान पाइँदैन । तर, बिचौलियाले चर्को पैसा लिएर पठाउने गरेका छन् । त्यस विषयमा समेत छलफल भएको थियो । यूएईमा २ सय नेपाली राहदानीवाहक म्यानमारका नागरिक रहेको भन्दै त्यसरी नक्कली कागजात पेस गर्नेलाई कारबाहीको दायरामा ल्याउने विषयमा समेत छलफल भएको प्रवक्ता ढकालले बताए ।\nयूएई लगायत देशमा बढ्दो नेपालीको मृत्युका विषयमा समेत सचेतना बढाउनेतर्फ जोड दिइएको थियो । मृत्युमा आत्महत्या मुख्य कारण देखिएको दूतावासले जनाएको छ । त्यसका लागि स्थानीय तहदेखि नै सचेतना बढाउनेमा जोड दिइएको थियो ।\nहाल यूएईमा ३ लाख ८१ हजार नेपाली रहेको तथ्यांक छ । तीमध्ये ३ सय ४५ जना लागू औषधको मुद्दामा जेलमा छन् ।\nभिजिट भिसामा जानेका हकमा विमानस्थलमा श्रम डेस्क थियो । तर, पछि हटाइएको थियो । त्यसलाई पुनर्स्थापना गर्ने विषय समेत छलफल भएको थियो ।\nविमानस्थलबाट प्रस्थान गर्दा प्रि–भेरिफिकेसन अनिवार्य गरिने जानकारी गराइको थियो । म्यानपावर एजेन्सीहरूलाई थप जिम्मेवार बनाउने र वैदेशिक रोजगार सम्बन्धमा स्थानीय स्तरबाटै सचेतना बढाउने विषयमा जोड दिइएको प्रवक्ता ढकालले बताए ।\nअध्यागमन विभाग\nराजदूत\nसरकार\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nभिजिट भिसामा आउने विदेशी पर्यटकको दर्ता तथा अनुगमन अब विद्युतीय प्रणालीबाट\nधर्म प्रचार गरेको आरोपमा ३ इन्डोनेसियाली नागरिक पक्राउ\nअध्यागमन जाँचमा शंकास्पद कागजात भेटिए सिधै प्रहरीको जिम्मा लगाउने निर्णय\nनीतिगत सुधार नगरी भिजिट भिसा समस्याको समाधान हुन्नः महानिर्देशक तिवारी\nअध्यागमन विभाग प्रमुख फेरिए, तिवारी नयाँ महानिर्देशक\nभिजिट भिसामा अनुसन्धान चल्दाचल्दै सेटिङमा उडिरहेका छन् युवा\nट्रेन्डिङ\nAdvertisment\nसिफारिस\nआउने दिनका चिन्ताहरू\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nधेरै कमेन्ट गरिएका",
  "description": "८ असोज, काठमाडौं । अध्यागमन विभागले विदेशस्थित नेपाली राजदूतहरूसँग ‘भर्चुअल’ बैठक गरेको छ । पछिल्लो समय नेपालमा उत्पन्न समस्याबारे नेपाली राजदूतहरू र दूतावासका अधिकारीसँग भर्चुअल बैठक गरिएको हो ।\r\nनेपालबाट श्रम आप्रवासन र पर्यटकीय प्रकृतिका भिसामा अन्य …",
  "domain": "onlinekhabar.com",
  "enhanced": true,
  "fetched_at": "2025-09-24T09:50:49.167192Z",
  "id": "44c7a6a05eba4f20d459d62f4feaa9fe425e7c4005a9063df2bfe7143773dbba",
  "images": [
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.onlinekhabar.com/wp-content/uploads/2025/09/Nepal-governmment-secretory-3.jpg",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.onlinekhabar.com/wp-content/uploads/2025/09/Nepal-governmment-secretory-4.jpg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/uploads/2025/08/ADhyagaman-bivag-Ramchandra-Tiwari-Final-768x576.jpg",
    "https://www.onlinekhabar.com/wp-content/uploads/2020/08/adhyagaman-bivag-immigration-768x367.jpg",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg",
    "https://www.onlinekhabar.com/wp-content/uploads/2025/06/visit-visa-cover-story-banner-768x425.png",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.onlinekhabar.com/wp-content/themes/onlinekhabar-2021/img/ok-icon.png",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.nepalhomes.com/_next/static/media/logo.b90ba8bc.svg",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/uploads/2025/09/Nepal-governmment-secretory-2.jpg",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/uploads/2025/09/Nepal-governmment-secretory-1024x500.jpg",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.onlinekhabar.com/wp-content/uploads/2021/12/ramchandra-tiwari-768x504.jpg",
    "https://www.onlinekhabar.com/wp-content/uploads/2024/01/immigration-Department-TIA-768x512.jpg",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "जेनजी आन्दोलन प्रभावबारे नेपाली राजदूतहरूसँग सरकारको ‘भर्चुअल’ बैठक "
          ],
          [
            "og:url",
            "https://www.onlinekhabar.com/2025/09/1771436/government-holds-virtual-meeting-with-nepali-ambassadors-on-genji-movement-impact"
          ],
          [
            "og:description",
            "८ असोज, काठमाडौं । अध्यागमन विभागले विदेशस्थित नेपाली राजदूतहरूसँग ‘भर्चुअल’ बैठक गरेको छ । पछिल्लो समय नेपालमा उत्पन्न समस्याबारे नेपाली राजदूतहरू र दूतावासका अधिकारीसँग भर्चुअल बैठक गरिएको हो ।\r\nनेपालबाट श्रम आप्रवासन र पर्यटकीय प्रकृतिका भिसामा अन्य …"
          ],
          [
            "og:image",
            "https://www.onlinekhabar.com/wp-content/uploads/2025/09/Nepal-governmment-secretory-1024x500.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "जेनजी आन्दोलन प्रभावबारे नेपाली राजदूतहरूसँग सरकारको ‘भर्चुअल’ बैठक "
            ],
            [
              "og:url",
              "https://www.onlinekhabar.com/2025/09/1771436/government-holds-virtual-meeting-with-nepali-ambassadors-on-genji-movement-impact"
            ],
            [
              "og:description",
              "८ असोज, काठमाडौं । अध्यागमन विभागले विदेशस्थित नेपाली राजदूतहरूसँग ‘भर्चुअल’ बैठक गरेको छ । पछिल्लो समय नेपालमा उत्पन्न समस्याबारे नेपाली राजदूतहरू र दूतावासका अधिकारीसँग भर्चुअल बैठक गरिएको हो ।\r\nनेपालबाट श्रम आप्रवासन र पर्यटकीय प्रकृतिका भिसामा अन्य …"
            ],
            [
              "og:image",
              "https://www.onlinekhabar.com/wp-content/uploads/2025/09/Nepal-governmment-secretory-1024x500.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T09:21:51Z",
  "source": "अनलाइनखबर",
  "store_path": "_store/44/44c7a6a05eba4f20d459d62f4feaa9fe425e7c4005a9063df2bfe7143773dbba.json",
  "title": "जेनजी आन्दोलन प्रभावबारे नेपाली राजदूतहरूसँग सरकारको ‘भर्चुअल’ बैठक",
  "url": "https://www.onlinekhabar.com/2025/09/1771436/government-holds-virtual-meeting-with-nepali-ambassadors-on-genji-movement-impact",
  "version": 1
}
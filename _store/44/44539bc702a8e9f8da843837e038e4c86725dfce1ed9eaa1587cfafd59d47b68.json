{
  "author": "भगवती पाण्डे :: Setopati",
  "content": "आगजनीमा परेको ड्रिम ल्याण्डका अध्यक्ष रानाले भने–होटेल सञ्चालनमा नआए पनि सबै कर्मचारीलाई पूरै पारिश्रमिक दिन्छौं\nभगवती पाण्डे\nबुटवल, असोज ८\nजेन जी आन्दोलनको क्रममा आगजनी, तोडफोड र लुटपाट गरिएको बुटवलको ड्रिम इन्टरनेसनल होटेल र तिलोत्तमाको ड्रिम ल्यान्ड गोल्ड रिसोर्टले होटेल सञ्चालनमा नआए पनि कुनै पनि कर्मचारीले जागिर गुमाउन नपर्ने र सबै कर्मचारीलाई पूरै पारिश्रमिक दिने बताएको छ।\nजेन जीहरूले गरेको आन्दोलनको क्रममा गत भदौ २४ गते ड्रिम इन्टरनेसनल होटेल र ड्रिम ल्याण्ड गोल्ड रिसोर्टमा एकै पटक आगजनी, तोडफोड र लुटपाट गरिएको थियो। ड्रिम ग्रुप अफ इन्डष्ट्रिजले २०६६ सालमा ड्रिम ल्यान्ड गोल्ड रिसोर्ट र २०७८ सालमा ड्रिम इन्टरनेसनल होटेल सञ्चालनमा ल्याएको थियो।\nभदौ २४ गते गरिएको आगजनी, तोडफोड र लुटपाटबाट दुई वटै होटेलमा करोडौंको क्षति गरिएको छ।\nआगजनी र तोडफोड गरिएको ड्रिम इन्टरनेशनललाई मर्मत गरी दुई सातापछि मंगलबारदेखि आंशिक सञ्चालनमा ल्याइएको छ।\nड्रिम ल्याण्ड गोल्ड रिसोर्टमा भने आगजनी र तोडफोड गरी धेरै क्षति गरिएकोले दसैंअगाडि सञ्चालनमा आउन नसक्ने देखिएको छ।\nड्रिम ग्रुप अफ इण्डष्ट्रिजका अध्यक्ष गोपाल रानाले रिसोर्ट सञ्चालनमा आउन झन्डै एक महिना जति लाग्ने भए पनि दसैंको मुखमा कुनै पनि कर्मचारीले पारिश्रमिक नपाउने अवस्था आउन नदिने बताए।\n‘वर्षौंदेखिको मिहिनेत, पसिना र लगानी खरानीमा परिणत हुँदा म मात्रै होइन, मेरा कर्मचारीहरू पनि उत्तिकै दुःखित हुनुहुन्छ। यस्तो अवस्थामा पनि उहाँहरूले मलाई साथ दिइरहनु भएको छ मैले पनि उहाँहरूको साथ छोड्ने छैन यहाँ कार्यरत कुनै पनि कर्मचारीलाई बेरोजगार बनाउने र दसैंमा खिन्न बनाउने छैन,’ उनले भने।\nरानाका अनुसार ड्रिम ल्यान्ड गोल्ड रिसोर्टमा ९० र ड्रिम इन्टरनेशनल होटेलमा ६० गरी एक सय ५० जना कर्मचारी कार्यरत छन्।\nआगजनी र तोडफोड गरिएको होटेलमा सरसफाइ र मर्मतको काम जारी रहेकोले क्षतिको सम्पूर्ण विवरण संकलन भई नसकेको रानाले बताए। उनले जेन जी आन्दोलनका नाममा अराजक समूह घुसपैठ गर्दै सरकारी र निजी सम्पत्तिमा क्षति पुर्‍याउने काम भएकोले यसको छानबिन गरी दोषीलाई कानुनी दायरामा ल्याउनुपर्ने बताए।\n२०४८ सालदेखि विभिन्न पेसा व्यवसाय मार्फत् आफू पनि उत्पादनमा लागिरहेको र युवाहरूलाई पनि उत्पादनमा लाग्न प्रेरित गर्दै आएपनि कुनै अमुक नेताको लगानी रहेको भन्दै गलत अफवाह फैलाइ रिसोर्ट र होटेलमा क्षति पुर्‍याएकाप्रति उनले दुःख व्यक्त गरे।\nआफू अहिलेसम्म कुनै पनि सार्वजनिक लाभको पदमा नरहेको र ३४ वर्षदेखि विभिन्न पेसा र व्यवसायमा क्रियाशिल रहेको अवस्थामा आफ्नो बारे गलत अफवाह फैलाइएको गुनासो गरे।\nरानाले आफ्नो, ससुराली र बैंकबाट करोडौं ऋण लिएर होटेल सञ्चालन गरेको बताए। गोपाल अध्यक्ष रहेको ड्रिम ग्रुप अफ इन्डष्ट्रिजमा उनकी श्रीमती गिता थापा, जेठान विष्णु थापा, रिता थापा र वसन्त थापा सञ्चालक छन्।\n‘आफूले गरेको कर्म र लगानीलाई अरूसँग जोडेर गरिएको गलत प्रचारले होटेल र रिसोर्टमा गरिएको भौतिक क्षति भन्दा धेरै मेरो आत्मामा क्षति भएको छ,’ रानाले गुनासो गरे।\nअपांग आश्रमका आश्रितलाई खाना खुवाएर होटेलको पुनः सञ्चालन\nजेन जी प्रदर्शनको क्रममा भएको आगजनी र तोडफोडका कारण भदौ २४ गतेदेखि बन्द गरिएको ड्रिम इन्टरनेशनल नेपाल अपांग आश्रमका आश्रितहरूलाई खाना खुवाएर मंगलबारदेखि पुनः सञ्चालनमा आएको छ।\nड्रिम ग्रुप अफ इन्डष्ट्रिजका अध्यक्ष रानाले बुटवलको देविनगरस्थित नेपाल अपांग आश्रमका आश्रितहरूलाई होटलमै ल्याएर खाना खुवाउँदै सेवा पुनः सञ्चालन गरिएको घोषणा गरेका हुन्। राना उक्त आश्रमका संरक्षक तथा संस्थापक अक्षयकोष दाता समेत हुन्।\nआश्रमका सञ्चालक डोल बहादुर रामदामका अनुसार आश्रममा हाल ४५ जना आश्रित रहेका छन्। आफै पनि दुवै हात गुमाएका रामदामले अपांगताका कारण घर परिवारबाट टाढा भएका व्यक्तिहरूलाई आश्रय दिने उद्देश्यले आश्रम सञ्चालन गरेका हुन्।\nप्रकाशित मिति: बुधबार, असोज ८, २०८२\n०९:०२\nसिफारिस\nएनआरएनएको सहयोगमा ट्राफिक कन्ट्रोल रूम बन्ने\nसञ्चारमन्त्री खरेलले भनेजस्तो १० सहरमा नि:शुल्क वाइफाइ दिन सम्भव होला?\nदसैं सुरू भएसँगै घर फर्कनेहरूको बढ्यो चहलपहल (तस्बिरहरू)\nजेनजी आन्दोलनमा निजी क्षेत्रको कति भयो क्षति?\nजसलाई साना–ठूला सबैले भन्छन् 'आशिका दिदी'\nअर्थमन्त्रीलाई इमेल लेखेपछि तत्काल समाधान भएका ३ काम\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nअपहरणपछि हत्या गरिएका अभिषेककी आमाको 'इमो' मा आएको थियो फिरौतीको मेसेज\nअपहरणपछि मागिएको थियो ५ करोड फिरौती, बालक मृत भेटिएपछि आफन्तहरूसँग सोधपुछ\nप्रतिक्रिया दिनुहोस्\nथप\nबजार अर्थतन्त्र\nआगजनीमा परेको ड्रिम ल्याण्डका अध्यक्ष रानाले भने–होटेल सञ्चालनमा नआए पनि सबै कर्मचारीलाई पूरै पारिश्रमिक दिन्छौं\n६ वर्षपछि बुद्धको काठमाडौं-कलकत्ता उडान, भाडादर कति?\nदसैंमा काठमाडौं बाहिर जान के छ हवाई टिकटको अवस्था?\nधवलागिरि आरोहण गर्न २४ जनाले लिए अनुमति\nपदमार्गका लागि अन्नपूर्ण आधार शिविरमा पर्यटकको चहलपहल\nबंगलादेश पुगेर बोर्डले भन्यो–नेपाल पर्यटक स्वागतका लागि तयार\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nबालबालिकाहरूले कसरी सिक्दछन्?\nभरत पोख्रेल (यात्री)\nनेपाली मह: स्वाद र सम्भावनाको मिठास!\nसुरेन्द्र राज जोशी\nसाहित्यपाटी\nनिष्ठुरी बुवा!\nनिर्मल घिमिरे\nदसैँ आयो रे!\nसाजन विश्वकर्मा\nमेरो दिवा सपना!\nडम्बर कार्की\nहरियो मकैवाली!\nगेहनाथ गौतम\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "जेन जी आन्दोलनको क्रममा आगजनी, तोडफोड र लुटपाट गरिएको बुटवलको ड्रिम इन्टरनेशनल होटेल र तिलोत्तमाको ड्रिम ल्याण्ड गोल्ड रिसोर्टले होटेल सञ्चालनमा नआए पनि कुनै पनि कर्मचारीले जागिर गुमाउन नपर्ने र सबै कर्मचारीलाई पुरै पारिश्रमिक दिने बताएको छ।",
  "domain": "setopati.com",
  "enhanced": true,
  "fetched_at": "2025-09-24T05:17:03.441034Z",
  "id": "44539bc702a8e9f8da843837e038e4c86725dfce1ed9eaa1587cfafd59d47b68",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "आगजनीमा परेको ड्रिम ल्याण्डका अध्यक्ष रानाले भने–होटेल सञ्चालनमा नआए पनि सबै कर्मचारीलाई पूरै पारिश्रमिक दिन्छौं"
          ],
          [
            "og:url",
            "https://www.setopati.com/kinmel/tourism/370142/"
          ],
          [
            "og:description",
            "जेन जी आन्दोलनको क्रममा आगजनी, तोडफोड र लुटपाट गरिएको बुटवलको ड्रिम इन्टरनेशनल होटेल र तिलोत्तमाको ड्रिम ल्याण्ड गोल्ड रिसोर्टले होटेल सञ्चालनमा नआए पनि कुनै पनि कर्मचारीले जागिर गुमाउन नपर्ने र सबै कर्मचारीलाई पुरै पारिश्रमिक दिने बताएको छ।"
          ],
          [
            "og:image",
            "https://www.setopati.com/uploads/posts/553785652_24542013965483115_5415910571498098344_n-1758683583.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "आगजनीमा परेको ड्रिम ल्याण्डका अध्यक्ष रानाले भने–होटेल सञ्चालनमा नआए पनि सबै कर्मचारीलाई पूरै पारिश्रमिक दिन्छौं"
            ],
            [
              "og:url",
              "https://www.setopati.com/kinmel/tourism/370142/"
            ],
            [
              "og:description",
              "जेन जी आन्दोलनको क्रममा आगजनी, तोडफोड र लुटपाट गरिएको बुटवलको ड्रिम इन्टरनेशनल होटेल र तिलोत्तमाको ड्रिम ल्याण्ड गोल्ड रिसोर्टले होटेल सञ्चालनमा नआए पनि कुनै पनि कर्मचारीले जागिर गुमाउन नपर्ने र सबै कर्मचारीलाई पुरै पारिश्रमिक दिने बताएको छ।"
            ],
            [
              "og:image",
              "https://www.setopati.com/uploads/posts/553785652_24542013965483115_5415910571498098344_n-1758683583.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T03:17:00Z",
  "source": "सेतोपाटी",
  "store_path": "_store/44/44539bc702a8e9f8da843837e038e4c86725dfce1ed9eaa1587cfafd59d47b68.json",
  "title": "आगजनीमा परेको ड्रिम ल्याण्डका अध्यक्ष रानाले भने–होटेल सञ्चालनमा नआए पनि सबै कर्मचारीलाई पूरै पारिश्रमिक दिन्छौं",
  "url": "https://www.setopati.com/kinmel/tourism/370142",
  "version": 1
}
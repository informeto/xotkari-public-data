{
  "author": "शिलापत्र संवाददाता :: लद्दाखमा भड्कियो हिंसा : भाजपा कार्यालयमा आगजनी, कम्तीमा चार जनाको मृत्यु",
  "content": "लद्दाखमा भड्कियो हिंसा : भाजपा कार्यालयमा आगजनी, कम्तीमा चार जनाको मृत्यु\n-\nशिलापत्र संवाददाता\n|\n                                                    बुधबार, असोज ८, २०८२\nA\n+\nA\nA\n-\nभारतको केन्द्र शासित प्रदेश लद्दाखलाई पूर्ण राज्यको दर्जा दिनुपर्ने मागसहित हिंसात्मक प्रदर्शन सुरु भएको छ । एसियाली देशमा एकपछि अर्को गर्दै आन्दोलन भइरहेको बेला यो आन्दोलन भारतको लद्दाखमा पनि पुगेको हो ।\nबुधबार पूर्ण राज्यको माग गर्दै लेहमा प्रदर्शन भएको हो । सो क्रममा आन्दोलनकारी विद्यार्थी र सुरक्षाकर्मीबीच झडपसमेत भएको छ । आक्रोशित विद्यार्थीहरूले भारतीय जनता पार्टी (भाजपा) को कार्यालयमा आगो लगाइदिएका छन् भने प्रहरीमाथि ढुंगामुढा गरेका छन् । उनीहरूले सीआरपीएफको गाडीमा समेत आगजनी गरेका छन् । अहिलेसम्म कम्तीमा चार जनाको मृत्यु भएको छ भने सयाैँ घाइते भएका छन् ।\nविद्यार्थीहरूले सामाजिक अभियन्ता सोनाम वाङचुकको समर्थनमा विरोध प्रदर्शन सुरु गरेका हुन् । वाङचुक पछिल्लो १५ दिनदेखि भोक हडतालमा बसिरहेका छन् । उनीहरूले माग पूरा नगरेको विरोधमा बन्द आह्वान गरेका थिए । सो क्रममा हिंसात्मक झडपका घटना भएका हुन् ।\nआफ्नो अनशनलाई सरकारले गम्भीरतापूर्वक नलिइरहेको बेला हिंसा भड्किएपछि वाङचुकले अनशन तोड्दै यसलाई लद्दाखका लागि दुःखको दिन भएको बताएका छन् । उनले आफूहरू पाँच वर्षदेखि शान्तिको बाटोमा हिँडिरहेको, अनशन गरेको, लेहदेखि दिल्लीसम्म पैदल गए पनि शान्तिको बाटो असफल हुँदै गएको देखिएको टिप्पणी गरेका छन् । उनले हिंसा, गोलीबारी र आगजनी भइरहेको भन्दै युवाहरूलाई हिंसात्मक गतिविधि त्याग्न आग्रह गरेका छन् । उनले अनशन तोडेर प्रदर्शन रोक्न अपिल गरेका छन् ।\nप्रदर्शनकारीहरूले लद्दाखलाई पूर्ण राज्यको दर्ता दिनुपर्ने, अनुसूची ६ अनुसार संवैधानिक सुरक्षा दिनुपर्ने, कारगिल र लेहलाई अलगअलग लोकसभा सिट बनाउनुपर्ने, सरकारी जागिरमा स्थानीयलाई भर्ती गर्नुपर्नेजस्ता माग राखेर प्रदर्शन सुरु गरेका हुन् । यी मागलाई लिएर अर्को बैठक दिल्लीमा ६ अक्टुबरमा हुनेछ ।\nसन् २०१९ मा भाजपा नेतृत्वको सरकारले भारतीय संविधानको धारा ३७० र ३५ 'ए'लाई हटाएर जम्मु–काश्मिर र लद्दाखलाई दुई केन्द्र शासित प्रदेश बनाएको थियो । सरकारले त्यसैबेला अवस्था सामान्य भएसँगै पूर्ण राज्यको दर्जा बहाल गर्ने वाचा गरे पनि अहिलेसम्म पूरा गरेको छैन । त्यसबेला लेह र कारगिललाई मिलाएर लद्दाख केन्द्र शासित प्रदेश बनाइएको थियो ।\nयो घटनाले लेह र कारगिल दुवै स्थानका मानिसले आफूलाई राजनीतिक रूपमा हस्तक्षेप गरेको महसुस गरे र केन्द्रको शासनविरुद्ध आवाज उठाए । पछिल्ला दुई वर्षमा जनताले पटकपटक विरोध गर्दै पूर्ण राज्यको दर्जा र संवैधानिक सुरक्षाको ग्यारेन्टी मागेका थिए । धारा ३७० अनुसार उनीहरूको जमिन, जागिर र अलग पहिचान कायम रहन्थ्यो ।\nआन्दोलनकारीले मंगलबार राति २४ सेप्टेम्बरमा लद्दाख बन्दको आह्वान गरेका थिए । त्यसमा मानिसहरू जम्मा गर्न सामाजिक सञ्जाल प्रयोग गरिएको थियो र उनीहरूलाई लेह हिल काउन्सिल पुग्न अपिल गरिएको छ । त्यसको असर तीव्र देखियो र ठूलो संख्यामा मानिसहरू लेह पुगेका थिए । लेह हिल काउन्सिलअघि आन्दोलनकारीलाई रोक्न ब्यारिकेड्स लगाइएको थियो । तर त्यसलाई पनि तोडेर अघि बढेपछि प्रहरीले अश्रुग्यास प्रहार गरेको थियो । त्यसपछि भिडले प्रहरीको गाडी जलाउनुका साथै तोडफोड गरेको थियो ।\nभाजपा सरकारले काश्मिर मुद्दाको हल गर्न भन्दै जम्मु काश्मिरलाई प्राप्त विशेषाधिकार अन्त्य गर्दै संवैधानिक अधिकारसमेत समाप्त गरिदिएको थियो । त्यसलाई लिएर जनआक्रोश चुलिन सक्ने भयले लामो समय सैनिक परिचालन गरिएको थियो, जसका कारण ऐतिहासिक रूपमा एक रहेको जम्मु काश्मिर र लद्दाखका ठूलो संख्यामा मानिसहरू केन्द्र सरकारसँग रुष्ट छन् । नेसनल कन्फ्रेन्सका नेता तनवीर सादिकले सबै कुरा गलत तरिकाले सम्हाल्न खोजेको भन्दै जम्मु काश्मिरमा जस्तै लद्दाखमा पनि गलत भइरहेको बताए ।\nलद्दाखमा हाल एउटा लोकसभा सिट छ । तर, स्थानीयले कारगिल र लेहका लागि अलग लोकसभा सिट मागिरहेका छन् । अगस्ट २०१९ अघि लद्दाखमा विधानसभाका ४ सिट थिए । केन्द्र शासित प्रदेश बनेपछि विधानसभासमेत छैन । त्यसैले उनीहरू पहिलेजस्तै विधानसभा निर्वाचनको पनि माग गरिरहेका छन् ।\nलद्दाखका विभिन्न माग राखेर सोनाम वाङचुक १८ महिनादेखि अभियानमा छन् । उनले मार्च, २०२४ मा आमरण अनशन गरे पनि केन्द्रले वार्ताको आश्वासन दिएको थियो । सेप्टेम्बर, २०२४ मा लद्दाखका माग लिएर लेहदेखि दिल्लीसम्म पैदल यात्रा गरेका उनी राजधानीको बाहिरी क्षेत्रबाट पक्राउ परेका थिए । त्यसको एक महिनापछि उनले दिल्लीमै अनशन गरेपछि फेरि वार्ताको आश्वासन दिइएको थियो । उनले अक्टुबर, २०२४ मा नै लेहमा १६ दिन अनशन बसे भने अगस्ट २०२५ मा कारगिलमा भएको प्रदर्शनमा विपक्षी सांसद र नेताहरूले समर्थन गरेका थिए ।\nत्यतिबेला पनि उनी अनशनमै रहेको बेला युवाविद्यार्थीहरूले उनको पक्षमा सुरु गरेको आन्दोलन हिंसात्मक बनेको हो । आन्दोलन हिंसात्मक बनेसँगै जिल्ला मजिस्ट्रेटल आदेश दिएर अनुमतिबिना कुनै जुलुस, र्‍याली र मार्चपास नगर्न आदेश दिएका छन् भने पाँच वा योभन्दा बढी मानिसलाई भेला हुनसमेत प्रतिबन्ध लगाइएको छ ।\nप्रकाशित मिति: बुधबार, असोज ८, २०८२\n१७:४५\nशिलापत्र संवाददाता\nप्रतिक्रिया दिनुहोस्\nसमाचार\nओलीले गुण्डुमा सक्रियता बढाएपछि टिकटकमा चलाइयो झोले ट्रेन्ड\nओलीले गुण्डुमा सक्रियता बढाएपछि टिकटकमा चलाइयो झोले ट्रेन्ड\n2 min read\nसमाचार\nतुइनखोला पहिरो :  पोखरा–काठमाडौं यातायातसमेत प्रभावित\nतुइनखोला पहिरो :  पोखरा–काठमाडौं यातायातसमेत प्रभावित\n2 min read\nसमाचार\nनख्खु जेलबाट भागेका शिव शिखर सहकारीका अध्यक्ष शर्मा पक्राउ\nनख्खु जेलबाट भागेका शिव शिखर सहकारीका अध्यक्ष शर्मा पक्राउ\n1 min read\nहाम्रो छनौट\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nराजनीति\nनयाँ पार्टी निर्माण र पुराना पुनर्निर्माणको चुनौती\nसैद्धान्तिक–वैचारिक आधार कमजोर भएको पार्टी र नैतिक धरातल कमजोर तथा उग्र महत्त्वाकांक्षा भएको विवादित पात्र नेतृत्वमा पुग्यो भने सम्भावना भएको पार्टी पनि कसरी धराशायी हुन्छ भन्ने ज्वलन्त उदाहरण रास्वपा हो ।\n19 min read\nभर्खरै\nओलीले गुण्डुमा सक्रियता बढाएपछि टिकटकमा चलाइयो झोले ट्रेन्ड\n2 min read\nलद्दाखमा भड्कियो हिंसा : भाजपा कार्यालयमा आगजनी, कम्तीमा चार जनाको मृत्यु\n6 min read\nबाबुराम भट्टराईले दिए पार्टी अध्यक्षबाट राजीनामा\n1 min read\nतुइनखोला पहिरो :  पोखरा–काठमाडौं यातायातसमेत प्रभावित\n2 min read\nनख्खु जेलबाट भागेका शिव शिखर सहकारीका अध्यक्ष शर्मा पक्राउ\n1 min read\nलोकप्रिय\nमन्त्री बन्दै महावीर पुन\n1 min read\nपाँच मन्त्रीको नाम सिफारिस गरिएपछि शीतलनिवासमा फोन– अहिले नै नियुक्त नगर्नू\n1 min read\nनेपालमा स्नाइपरहरू : बंगलादेशजस्तै प्रदर्शनकारीलक्षित आक्रमणको भयावह पुनरागमन\n9 min read\nमुख्य सचिव एकनारायण अर्याल पनि मन्त्रीको दौडमा, अर्याल भन्छन्-बेकारकाे हल्ला\n3 min read\nसुटुक्क बंगलादेश किन छिर्‍यो अमेरिकी सेना ? भारतमा भइरहेछ चिन्ता र चर्चा\n8 min read\nविचार\nआप्रवासी श्रम प्रणालीको अर्थ-राजनीति\n13 min read\nसांकेतिक भाषाको अन्तर्राष्ट्रिय दिवस : अधिकार र समावेशिता\n14 min read\nजेन–जी आन्दोलनको अबको बाटो\n19 min read\nब्लग\nजेन–जी आन्दोलन : अब जनतामा कसरी जाने ?\n18 min read\nजेन-जीलाई आग्रह: नेपालमै पढौँ, नेपालमै काम गरौँ र नेपालीलाई फर्काऔँ !\n4 min read\n‘दाइ, मेरो भिडियोचाहिँ नहाल्दिनुस् है, आमाले देख्नुभयो भने समस्या हुन्छ’\n3 min read\nशिक्षा\nप्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति\n4 min read\nएउटा गतिलो टिम बनाउने काममा व्यस्त छु, केही दिन फोन नगर्नुहोला– शिक्षामन्त्री पुन\n1 min read\nतीन महिनाभित्र परीक्षाफल सार्वजनिक नगर्ने विश्वविद्यालयकाे अनुदान राेक्का गर्न शिक्षामन्त्रीकाे निर्देशन\n1 min read",
  "description": "भारतको केन्द्र शासित प्रदेश लद्दाखलाई पूर्ण राज्यको दर्जा दिनुपर्ने मागसहित हिंसात्मक प्रदर्शन सुरु भएको छ । एसियाली देशमा एकपछि अर्को गर्दै आन्दोलन भइरहेको बेला यो आन्दोलन भारतको लद्दाखमा पनि पुगेको हो ।\r\n\r\nबुधबार पूर्ण राज्यको माग गर्दै लेहमा प्रदर्शन भएको हो । सो क्रममा आन्दोलनकारी विद्यार्थी र सुरक्षाकर्मीबीच झडपसमेत भएको छ ।...",
  "domain": "shilapatra.com",
  "enhanced": true,
  "fetched_at": "2025-09-24T12:36:26.485293Z",
  "id": "1cccc313333543ed68d6283f1efac9b179964381305de54af0e0955347987382",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "लद्दाखमा भड्कियो हिंसा : भाजपा कार्यालयमा आगजनी, कम्तीमा चार जनाको मृत्यु"
          ],
          [
            "og:url",
            "https://shilapatra.com/detail/168535/"
          ],
          [
            "og:description",
            "भारतको केन्द्र शासित प्रदेश लद्दाखलाई पूर्ण राज्यको दर्जा दिनुपर्ने मागसहित हिंसात्मक प्रदर्शन सुरु भएको छ । एसियाली देशमा एकपछि अर्को गर्दै आन्दोलन भइरहेको बेला यो आन्दोलन भारतको लद्दाखमा पनि पुगेको हो ।\r\n\r\nबुधबार पूर्ण राज्यको माग गर्दै लेहमा प्रदर्शन भएको हो । सो क्रममा आन्दोलनकारी विद्यार्थी र सुरक्षाकर्मीबीच झडपसमेत भएको छ ।..."
          ],
          [
            "og:image",
            "https://shilapatracdn.de/uploads/posts/Ladakh--1758715205.jpg"
          ],
          [
            "og:type",
            "article"
          ],
          [
            "og:site_name ",
            "लद्दाखमा भड्कियो हिंसा : भाजपा कार्यालयमा आगजनी, कम्तीमा चार जनाको मृत्यु"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "लद्दाखमा भड्कियो हिंसा : भाजपा कार्यालयमा आगजनी, कम्तीमा चार जनाको मृत्यु"
            ],
            [
              "og:url",
              "https://shilapatra.com/detail/168535/"
            ],
            [
              "og:description",
              "भारतको केन्द्र शासित प्रदेश लद्दाखलाई पूर्ण राज्यको दर्जा दिनुपर्ने मागसहित हिंसात्मक प्रदर्शन सुरु भएको छ । एसियाली देशमा एकपछि अर्को गर्दै आन्दोलन भइरहेको बेला यो आन्दोलन भारतको लद्दाखमा पनि पुगेको हो ।\r\n\r\nबुधबार पूर्ण राज्यको माग गर्दै लेहमा प्रदर्शन भएको हो । सो क्रममा आन्दोलनकारी विद्यार्थी र सुरक्षाकर्मीबीच झडपसमेत भएको छ ।..."
            ],
            [
              "og:image",
              "https://shilapatracdn.de/uploads/posts/Ladakh--1758715205.jpg"
            ],
            [
              "og:type",
              "article"
            ],
            [
              "og:site_name ",
              "लद्दाखमा भड्कियो हिंसा : भाजपा कार्यालयमा आगजनी, कम्तीमा चार जनाको मृत्यु"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T12:00:37Z",
  "source": "Shilapatra",
  "store_path": "_store/1c/1cccc313333543ed68d6283f1efac9b179964381305de54af0e0955347987382.json",
  "title": "लद्दाखमा भड्कियो हिंसा : भाजपा कार्यालयमा आगजनी, कम्तीमा चार जनाको मृत्यु",
  "url": "https://shilapatra.com/detail/168535",
  "version": 1
}
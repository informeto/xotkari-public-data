{
  "author": "सेतोपाटी :: Setopati",
  "content": "दक्ष विदेशी जनशक्ति आकर्षित गर्न ल्याएको नयाँ 'के' भिसाको चीनभित्रै विरोध\nसेतोपाटी\nकाठमाडौं, असोज १७\nअमेरिकाले 'एच–१ बी' भिसामा कडाइ गरेपछि विदेशी प्राविधिक प्रतिभा आकर्षित गर्न चीनले यसै साता सुरू गरेको नयाँ भिसा कार्यक्रमको चीनभित्रै विरोध हुन थालेको छ।\nहालै राष्ट्रपति डोनाल्ड ट्रम्पले एच–१ बी भिसामा कर्मचारी ल्याउने रोजगारदाता कम्पनीले सरकारलाई १ लाख अमेरिकी डलर शुल्क तिर्नुपर्ने नियम लगाएका छन्।\nअमेरिकाले विज्ञान, प्रविधि लगायत क्षेत्रका दक्ष विदेशी जनशक्ति भित्र्याउन एच–१बी भिसा प्रयोग गर्छ। ट्रम्पले सो भिसामा कडाइ गरेपछि संसारभरिका दक्ष जनशक्तिलाई अमेरिका जान मुस्किल हुनेछ। ती जनशक्ति आकर्षित गर्न चीनले नयाँ 'के' भिसा ल्याएको हो।\nतर सो भिसाको चीनमा विरोध हुन थालेको भनेर द फाइनान्सियल टाइम्सले जनाएको छ। सो योजनाले चीनमा राष्ट्रवादी र कतिपय अवस्थामा विदेशीद्वेषी प्रतिक्रिया उत्पन्न गरेको छ।\nविज्ञान, प्रविधि, इन्जिनियरिङ र गणितका (स्टेम) युवा स्नातकहरू लक्षित यो भिसाले ती विषयमा भर्खरै पढाइ सकेका चिनियाँलाई काम पाउन समेत गाह्रो हुने चिन्ता बढेको छ।\nचीनमा युवा बेरोजगारी दर अगस्टमा बढेर झन्डै १९ प्रतिशत पुगेको थियो। यो दुई वर्षयताकै उच्च हो।\nसंसारमा सबभन्दा धेरै इन्जिनियर उत्पादन गर्ने चीनमा दक्ष इन्जिनियरहरूको कमी छैन। केही अनलाइन टिप्पणीकर्ताहरूले करोडौं स्टेमका स्नातक उत्पादन गर्ने देशलाई विदेशी प्रतिभाको योजना किन चाहियो भनी प्रश्न उठाएका भनेर टाइम्सले लेखेको छ। यदि चीनसँग स्रोत छ भने किन आफ्नै प्रतिभाको कदर नगर्ने भनेर सोधेका छन्।\nकतिले भने एच–१बी भिसा पाउनेमध्ये लगभग ७० प्रतिशत भारतीय रहेको भन्दै उनीहरूलाई आकर्षित गर्न नयाँ भिसा कार्यक्रम ल्याउनु पाँच वर्षअघि दक्षिणी छिमेकीसँगको सीमा झडपमा ज्यान गुमाएका चिनियाँ सैनिकहरूप्रति धोका हुने टिप्पणी गरेका छन्।\nयस्ता प्रतिक्रिया आएपछि सरकार रक्षात्मक बनेको र यो साताभरि नै सरकारी सञ्चार माध्यमहरूले योजनाको बचाउमा लेखहरू प्रकाशित गरेको टाइम्सले जनाएको छ।\nअमेरिकासँगको भू–राजनीतिक प्रतिस्पर्धामा चीनलाई मद्दत गर्ने अपेक्षा गरेर चीनले के भिसा सुरू गरेको हो।\nअमेरिकाले विदेशका दक्ष जनशक्तिलाई पनि प्रवेश गर्न अप्ठ्यारो पारेको बेला चीनले आफूलाई विदेशी लगानी र प्रतिभा दुवैलाई स्वागत गर्ने देशको रूपमा देखाउन यो कदम चालेको हो।\nपछिल्लो समय चीनले विदेशी लगानी र यात्रु आकर्षित गर्न विभिन्न उपाय अपनाएको छ। विदेशी लगानीकर्ताका लागि थप क्षेत्रहरू खुला गरेको छ भने अधिकांश युरोपेली देश, जापान र दक्षिण कोरिया लगायत देशका नागरिकलाई भिसा छुटको सुविधा दिएको छ।\nयसले अमेरिकाले बाधा खडा गरिरहेको बेला चीनले भने घटाइरहेको भनेर शक्तिशाली सांकेतिक सन्देश दिएको छ।\nअगस्टमा घोषणा गरिएको के भिसाले विदेशबाट युवा विज्ञान, प्रविधि, इन्जिनियरिङ र गणितका (स्टेम) युवा स्नातकहरूलाई लक्षित गरेको छ। यसले रोजगारदाताबाट कामको प्रस्ताव नभए पनि प्रवेश, बसोबास र रोजगारीको अनुमति दिने वाचा गरेको छ। अमेरिकी रोजगारीको विकल्प खोजिरहेका दक्ष विदेशी कामदारका लागि यो आकर्षक हुन सक्ने समाचार संस्था रोयटर्सले जनाएको छ।\nट्रम्पले यसै महिना एच–१बी भिसा अन्तर्गत दक्ष विदेशी कामदार भित्र्याउन प्राविधिक कम्पनीहरूले अमेरिकी सरकारलाई १ लाख अमेरिकी डलर शुल्क तिर्नुपर्ने नियम घोषणा गरेका थिए।\nविश्वका सबैभन्दा धनी व्यक्ति इलन मस्कदेखि लिएर केही ठूला प्रविधि कम्पनीका प्रमुख कार्यकारी अधिकृतहरूले समेत सुरूमा एच–१बी भिसामै अमेरिकामा काम गरेका थिए।\nविश्वका यस्ता उत्कृष्ट प्रतिभा आकर्षित गर्ने एच–१बी भिसामा कडाइ गरेर अमेरिकाले आफ्नै खुट्टामा बञ्चरो हानेको टिप्पणी कतिपय विश्लेषकले गरेका छन्।\nयस्तो बेलामा ती दक्ष जनशक्ति आकर्षित गर्न चीनले सुरू गरेको के भिसाको चीनभित्र भने विरोध भएको हो।\n(विभिन्न अन्तर्राष्ट्रिय सञ्चार माध्यमहरूको सहयोगमा तयार पारिएको)\n#H1B visa news\n#america visa\n#china k visa\n#Usa china dispute\n#Donald Trump\n#xi jinping\n#chinese president\nप्रकाशित मिति: शुक्रबार, असोज १७, २०८२\n१८:४२\nसिफारिस\nसुदन गुरूङले भने– अब हामी नेपाललाई जेनजी आन्दोलनबाट पूर्णतया अलग गराउने\nचितवन, धादिङ र तनहुँ जिल्लाको सार्वजनिक अपिल– असोज २० सम्म सकभर यात्रा नगर्नू\nशनिबार रातिबाट चारवटा प्रदेशका नदीमा पानीको बहाव बढ्ने, आकस्मिक बाढीको जोखिम\nसंघीय संसद र प्रदेशसभा चुनाव अब एकैपटक होइन, दुई वर्षको अन्तरालमा हुने!\nगौतम बुद्धको राजधानी, जहाँ उनले बिताए २९ वर्ष\n'काठमाडौं उपत्यकामा ८ देखि १० घन्टा भारी वर्षाको सम्भावना'\nप्रतिक्रिया दिनुहोस्\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nअलबिदा दिपु!\nशर्मिला ज्ञवाली\nजब दसैंको आशीर्वादसँगै सोधिन्छ– बिहे कहिले गर्छस्?\nबासुदेव पोखरेल\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "अमेरिकाले एच-१बी भिसामा कडाइ गरेपछि चीनले ल्याएको हो नयाँ 'के' भिसा।",
  "domain": "setopati.com",
  "enhanced": true,
  "fetched_at": "2025-10-03T13:34:45.279971Z",
  "id": "366ce4557e3653a2796162c21482c2219f72d08aaeda12a2424e2657baaf504b",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "दक्ष विदेशी जनशक्ति आकर्षित गर्न ल्याएको नयाँ 'के' भिसाको चीनभित्रै विरोध"
          ],
          [
            "og:url",
            "https://www.setopati.com/politics/370710/"
          ],
          [
            "og:description",
            "अमेरिकाले एच-१बी भिसामा कडाइ गरेपछि चीनले ल्याएको हो नयाँ 'के' भिसा।"
          ],
          [
            "og:image",
            "https://www.setopati.com/uploads/posts/Xi-Jinping-1759160231.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "दक्ष विदेशी जनशक्ति आकर्षित गर्न ल्याएको नयाँ 'के' भिसाको चीनभित्रै विरोध"
            ],
            [
              "og:url",
              "https://www.setopati.com/politics/370710/"
            ],
            [
              "og:description",
              "अमेरिकाले एच-१बी भिसामा कडाइ गरेपछि चीनले ल्याएको हो नयाँ 'के' भिसा।"
            ],
            [
              "og:image",
              "https://www.setopati.com/uploads/posts/Xi-Jinping-1759160231.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-03T12:57:00Z",
  "source": "सेतोपाटी",
  "store_path": "_store/36/366ce4557e3653a2796162c21482c2219f72d08aaeda12a2424e2657baaf504b.json",
  "title": "दक्ष विदेशी जनशक्ति आकर्षित गर्न ल्याएको नयाँ 'के' भिसाको चीनभित्रै विरोध",
  "url": "https://www.setopati.com/politics/370710",
  "version": 1
}
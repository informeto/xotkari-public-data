{
  "author": "शिलापत्र संवाददाता :: प्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति",
  "content": "प्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति\n-\nशिलापत्र संवाददाता\n|\n                                                    बुधबार, असोज ८, २०८२\nA\n+\nA\nA\n-\n२४ भदौको जेन–जी आन्दोलनका कारण युलेन्स स्कुलमा १ अर्ब २५ करोड रुपैयाँ बराबरको क्षति पुगेको छ । खुमलटारका पाँचवटा भवन, बाँसबारीका तीनवटा र काभ्रेको नालामा अवस्थित सिकाइ केन्द्र पूर्णरुपमा क्षति हुँदा १ अर्ब २५ करोड रुपैयाँ बराबरको क्षति भएको युलेन्स फाउन्डेसनले जनाएको छ । सरकारी नियाकहरूसँगको समन्वयमा क्षतिको आकलन गरिएको हो ।\nविद्यालयका ८३ वटा गाडीहरू पूर्णरुपमा नष्ट भएको फाउन्डेसनले मंगलबार जारी गरेको विज्ञप्तिमा उल्लेख छ ।  आगजनी र तोडफोडबाट विद्यालय पूर्णरुपमा शून्यतामा पुगेको विद्यालयले प्रेस वत्तव्यमार्फत जनाएको छ ।\nमुनाफा वितरण नगर्ने संस्थाका रुपमा रहेको यस विद्यालय अफवाहको सिकार भएको जनाइएको छ । ‘विद्यालयमा डा. आरजु राणा देउवाको लगानी छ भन्ने गलत अफवाह फैलाइयो’, फाउन्डेसनले विज्ञप्तिमार्फत भनेको छ, ‘मुनाफा वितरण नगर्ने संस्थामा न कसैको लगानी हुन सक्छ, न त व्यापार नै ।’\nविद्यालयको भवन, गाडी र शैक्षिक सामग्रीसँगै विद्यार्थीका विवरणहरूसमेत जलेर नष्ट भएको उल्लेख गरिएको छ । ‘विद्यालयमा भएको आगजनी, तोडफोड र लुटपाटका कारण विद्यार्थी, शिक्षक, कर्मचारी र अभिभावका परेको असरलाई पूर्ति गर्न ज्यादै कठिन छ’, फाउन्डेसनका अध्यक्ष सोम पनेरु भन्छन, ‘शून्यताबाट सुरु भएर विश्वविद्यालय बन्ने अवस्थामा पुगेको विद्यालय पुनः शून्यतामा नै पुगेको छ, धुलो टकटकाएर त  उठउँला, पुनः यस्तो घटना हुँदैन भन्ने ग्यारेन्टी कसरी गर्ने ?’ ‘समाजमा फैलाइएको अफवाहको सिकार फेरि हुँदैन’ भनेर विश्वास गर्ने अवस्था नरहेको उनले बताए ।\nउनले अगाडि भने, ‘स–साना बालबालिका लिएर हिँडेका हाम्रा सवारीसाधनमा क्षति हुँदैन भन्ने कसले विश्वास दिलाउने ?’\n‘विद्यालयलाई नाफा कमाउने भाँडो बनाउन हुन्न’ भन्ने विषय शिक्षा विधेयक– २०८१ माथिका छलफलमा निकै उठे । तर, युलेन्स स्कुलले २० वर्षअगाडिदेखि नै यो अभ्यास गर्दै आएको छ । यस विद्यालयमा अतिविपन्न, अभिभावकविहीन बालबालिकाहरू पूर्ण छात्रवृत्तिमा समेत अध्ययन गरिरहेका थिए ।\nविद्यालय व्यवस्थापन समितिमा डा. आरजु राणा देउवा अध्यक्ष भएको कारण राजनीति र व्यापारको विषयमा निकै चर्चा हुने गरेको थियो । ‘नाफा कमाउन राणाले सो विद्यालय खोलेको’ भन्ने भाष्यलाई चिर्न नसक्दा ठूलो क्षति भएको विद्यालयले जनाएको छ । सरोकारवाला निकायहरूले पनि गलत सूचनालाई प्रसय दिएर सत्य तथ्यबारे नबोलेका कारण यस्तो अकल्पनीय क्षति ब्योहोर्नु परेको फाउन्डेसनले विज्ञप्तिमा भनेको छ ।\nविद्यालयमा पुगेको क्षतिका कारण अहिले सबै कक्षाहरू अनलाइनमार्फत सञ्चालन गरिएको विद्यालयले जनाएको छ । १ हजार ४६१ जना विद्यार्थी अध्ययनरत यस विद्यालयमा ५०० जना शिक्षक कर्मचारीहरू कार्यरत रहेका छन् ।\nप्रकाशित मिति: बुधबार, असोज ८, २०८२\n११:५७\nशिलापत्र संवाददाता\nप्रतिक्रिया दिनुहोस्\nसमाचार\nसुदूरपश्चिम कांग्रेस देउवाको पक्षमा एकजुट, हस्ताक्षर अभियानको विपक्षमा उभियो\nसुदूरपश्चिम कांग्रेस देउवाको पक्षमा एकजुट, हस्ताक्षर अभियानको विपक्षमा उभियो\n2 min read\nसमाचार\nधुलाम्मे धुलिखेल–खावा सडकखण्ड (तस्वीहरू)\nधुलाम्मे धुलिखेल–खावा सडकखण्ड (तस्वीहरू)\n2 min read\nसमाचार\nकर्मचारीले नियमित कामको बैठकमा भत्ता नपाउने\nकर्मचारीले नियमित कामको बैठकमा भत्ता नपाउने\n1 min read\nहाम्रो छनौट\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nराजनीति\nनयाँ पार्टी निर्माण र पुराना पुनर्निर्माणको चुनौती\nसैद्धान्तिक–वैचारिक आधार कमजोर भएको पार्टी र नैतिक धरातल कमजोर तथा उग्र महत्त्वाकांक्षा भएको विवादित पात्र नेतृत्वमा पुग्यो भने सम्भावना भएको पार्टी पनि कसरी धराशायी हुन्छ भन्ने ज्वलन्त उदाहरण रास्वपा हो ।\n19 min read\nसमाचार\nनसुध्रिएका ओलीले सुधार्दैनन् एमाले\n३ असोजको बिहान आएको यो लामो सन्देशमा ओलीले जेन–जी आन्दोलनमा प्रकट आक्रोश, असन्तुष्टिप्रति संवेदनशील देखिएका छन्, न कमजोरीको स्वीकारोक्ति छ । बरु, काजी भीम मल्लसँग तुलना गरेर राष्ट्रवादी भएकै कारण जेन–जीको आवरणमा आन्दोलन गरियो भन्ने आशय व्यक्त गरेका छन् ।\n10 min read\nभर्खरै\nसुदूरपश्चिम कांग्रेस देउवाको पक्षमा एकजुट, हस्ताक्षर अभियानको विपक्षमा उभियो\n2 min read\nप्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति\n4 min read\nजेन–जी आन्दोलन : कर्णालीका सरकारी संरचनामा २१ करोड बढीको क्षति\n6 min read\nधुलाम्मे धुलिखेल–खावा सडकखण्ड (तस्वीहरू)\n2 min read\nकर्मचारीले नियमित कामको बैठकमा भत्ता नपाउने\n1 min read\nलोकप्रिय\nमन्त्री बन्दै महावीर पुन\n1 min read\nपाँच मन्त्रीको नाम सिफारिस गरिएपछि शीतलनिवासमा फोन– अहिले नै नियुक्त नगर्नू\n1 min read\nनेपालमा स्नाइपरहरू : बंगलादेशजस्तै प्रदर्शनकारीलक्षित आक्रमणको भयावह पुनरागमन\n9 min read\nमुख्य सचिव एकनारायण अर्याल पनि मन्त्रीको दौडमा, अर्याल भन्छन्-बेकारकाे हल्ला\n3 min read\nसुटुक्क बंगलादेश किन छिर्‍यो अमेरिकी सेना ? भारतमा भइरहेछ चिन्ता र चर्चा\n8 min read\nविचार\nआप्रवासी श्रम प्रणालीको अर्थ-राजनीति\n13 min read\nसांकेतिक भाषाको अन्तर्राष्ट्रिय दिवस : अधिकार र समावेशिता\n14 min read\nजेन–जी आन्दोलनको अबको बाटो\n19 min read\nब्लग\nजेन–जी आन्दोलन : अब जनतामा कसरी जाने ?\n18 min read\nजेन-जीलाई आग्रह: नेपालमै पढौँ, नेपालमै काम गरौँ र नेपालीलाई फर्काऔँ !\n4 min read\n‘दाइ, मेरो भिडियोचाहिँ नहाल्दिनुस् है, आमाले देख्नुभयो भने समस्या हुन्छ’\n3 min read\nशिक्षा\nप्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति\n4 min read\nएउटा गतिलो टिम बनाउने काममा व्यस्त छु, केही दिन फोन नगर्नुहोला– शिक्षामन्त्री पुन\n1 min read\nतीन महिनाभित्र परीक्षाफल सार्वजनिक नगर्ने विश्वविद्यालयकाे अनुदान राेक्का गर्न शिक्षामन्त्रीकाे निर्देशन\n1 min read",
  "description": "२४ भदौको जेन–जी आन्दोलनका कारण युलेन्स स्कुलमा १ अर्ब २५ करोड रुपैयाँ बराबरको क्षति पुगेको छ ।",
  "domain": "shilapatra.com",
  "enhanced": true,
  "fetched_at": "2025-09-24T06:26:48.123512Z",
  "id": "11551a6f2848fadb349990dffef86a58635402fb9e063e7bc9a2e446872ed1c0",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "प्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति"
          ],
          [
            "og:url",
            "https://shilapatra.com/detail/168506/"
          ],
          [
            "og:description",
            "२४ भदौको जेन–जी आन्दोलनका कारण युलेन्स स्कुलमा १ अर्ब २५ करोड रुपैयाँ बराबरको क्षति पुगेको छ ।"
          ],
          [
            "og:image",
            "https://shilapatracdn.de/uploads/posts/Ullens-basbari1678608630.jpg"
          ],
          [
            "og:type",
            "article"
          ],
          [
            "og:site_name ",
            "प्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "प्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति"
            ],
            [
              "og:url",
              "https://shilapatra.com/detail/168506/"
            ],
            [
              "og:description",
              "२४ भदौको जेन–जी आन्दोलनका कारण युलेन्स स्कुलमा १ अर्ब २५ करोड रुपैयाँ बराबरको क्षति पुगेको छ ।"
            ],
            [
              "og:image",
              "https://shilapatracdn.de/uploads/posts/Ullens-basbari1678608630.jpg"
            ],
            [
              "og:type",
              "article"
            ],
            [
              "og:site_name ",
              "प्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T06:12:00Z",
  "source": "Shilapatra",
  "store_path": "_store/11/11551a6f2848fadb349990dffef86a58635402fb9e063e7bc9a2e446872ed1c0.json",
  "title": "प्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति",
  "url": "https://shilapatra.com/detail/168506",
  "version": 1
}
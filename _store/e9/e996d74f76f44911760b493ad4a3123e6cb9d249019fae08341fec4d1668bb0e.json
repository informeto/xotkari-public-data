{
  "author": "ओम शाही :: ...जहाँ एक दशकयता दसैँको रौनक हरायो",
  "content": "...जहाँ एक दशकयता दसैँको रौनक हरायो\n-\nओम शाही\n|\n                                                    सुर्खेत, असोज १५, २०८२\nA\n+\nA\nA\n-\nकर्णाली प्रदेशको राजधानी सुर्खेतबाट करिब नौ किलोमिटर पश्चिम वीरेन्द्रनगर र बराहताल गाउँपालिका सिमास्थित गिरिघाटबाट दैनिकजसो हजारौँको संख्यामा गाडी ओहोरदोहार गर्छन् । यतिबेला दसैँको उमङ्गका साथ कर्णाली राजमार्गको छेउ गिरीघाट भएर यात्रु बोकेका गाडीहरूको बाक्लो चहलपहल छ । चारैतिर घना जंगल, वसन्त ऋतुसँगै पलाएका पालुवा । दायाँ–बायाँ खोलाछेउमै कर्णाली राजमार्ग । त्यही राजमार्गको छेउमा ११ वर्षअघि (२०७१ सालमा) भेरी नदीमा आएको बाढीका कारण विस्थापित बन्न पुगेको बस्ती छ । देशैभर दसैँको रौनक चल्दा यो बस्ती भने सुनसान छ ।\nसाविक हरिहरपुर गाविसका वडा नम्बर १, २, ३, ४, ५ र ६ स्थित भेरी नदी किनारका बस्तीहरूमा बाढी पसेको थियो । उक्त बाढीबाट कैयनले परिवारका सदस्य र आफन्त गुमाए । बाढीमा परेर सिस्नेरीमा नौ, पाग्मामा दुई, दुबिचौरमा ६ र थापाडेरामा १० जनाले ज्यान गुमाएका थिए । अझै पनि गिरीघाट बस्तीमा बसेका बाढीपीडितका आँखा ओभाएका छैनन् ।\nबाढीले घरसँगै भएभरको जग्गा जमिन बगाएपछि उनीहरू टहरोकै व्यवस्थापन र बिहान–बेलुकीको छाक टार्नका लागि संघर्षरत छन् । विस्थापित भएको एक दशक पूरा हुँदा राज्य विपन्न नागरिकप्रति बेखबर छ । जसले उनीहरू कष्टकर जीवनयापन गर्न बाध्य बनिरहेका छन् । गिरीघाटमा हाल एक सय १९ भन्दा बढी घरपरिवार अस्थायी टहरामा बस्दै आएका छन् । यसमा विपन्न दलित समुदायको संख्या धेरै छ । अहिले बडादसैँको रौनक चौतर्फी छाएको छ । शहर–बजारबाट मात्र होइन, घरपरिवारको जीविकाका लागि देश नै छोडेर परदेशिएकाहरूसमेत गाउँघर फर्केका छन् ।\nहुने खानेदेखि हुँदा खानेसम्म सबैले आ–आफ्नो क्षमताअनुसार दसैँ मनाउने तयारीमा छन् । तर,  गिरीघाटमा बसिरहेका बाढीपीडित बस्तीमा भने अहिले पनि चाडपर्वको रौनक कत्ति पनि देखिँदैन । उनीहरूलाई पीडा र ऋणको भारीले च्यापेको छ । विगत ११ वर्षयता उनीहरूको जीनमा दसैँले उमङ्ग ल्याउन सकेको छैन । आफन्तले घर भरिन्थ्यो, टीका र आशीर्वाद थाप्नेको भिड हुन्थ्यो, बेलुका आँगनमा नाचगान पनि चल्थ्यो । १० वर्षअघिसम्म रुपलाल कुमालको घरमा दसैँले यस्तै उमङ्ग ल्याउँथ्यो । तर, अहिले उनमा दसैँको कुनै अनुभूति नै हुन सकेको छैन । उनी भन्छन्, ‘बिहान बेलुका छाक टार्नै मुस्किल हुन्छ । कसरी दसैँ मनाउनु ? पीडा र ऋणको भारीले थिचेको छ ।’\nउमेरले ७१ वर्ष पुगेका रूपलाल बाढीबाट विस्थापित भएर गिरिघाट आउँदा ६० वर्षका थिए । २०७१ साउनको त्यो कहालीलाग्दो रात रूपलालको मानसपटलबाट अझै मेटिन सकेको छैन । भेरी नदीमा आएको बाढीले एकाएक सुकम्बासी बनेको क्षणले रूपलाललाई अझै सताइरहन्छ, जुन बेला भेरी नदीमा आएको बाढी बस्तीमा पस्दा दर्जनौँले ज्यान गुमाएका थिए । विस्थापित बनेपछि जसोतसो परिवार लुकाउन उनले गिरिघाटमा खरको छानो बनाएका छन् । तर, उक्त छानो उनको परिवारका लागि ओल्टोपोल्टोसम्म फर्कन मिल्ने प्रकृतिको छैन ।\nएकातिर जीवनको उतरार्ध, अर्कोतर्फ कष्टकर छानोको बासमा बस्नुपर्ने बाध्यता उनलाई छ । रूपलालको दैनिकी आजभोलि कर्णाली राजमार्गमा यात्रा गर्ने यात्रुको भोक, प्यास मेटाउन दुई/चारवटा चाउचाउ, बिस्कुट, चुरोट तथा पानी बिक्री गरेर बितिरहेको छ । अस्थायी शिविरमा बस्दै आएका गोपाल विकले पालपुनी कष्टकर रूपमा थुप्रै दसैँ मनाइसकेको बताए । उनी भन्छन्, ‘अझै कति दसैँ यहीँ झुप्रोमा मनाउन पर्ने हो थाहा छैन ।’\nज्याला मजदुरी गरेर गुजारा गर्दै आएका उनले दसैँ आएको महसुस नगरेको अनुभूति सुनाए । ‘दसैँ–तिहार आयो, घरमा छाक टार्न धौ–धौ छ, केटाकेटीले नयाँ लुगा किन्दिन भन्छन्, मीठो मसिनो खान खोज्छन्,’ उनले भने, ‘घरमा एकसुको पैसो छैन, के गरेर दसैँ–तिहार मनाउने ?’\nसोही बाढीले टोपबहादुर सिंजालीको घरजग्गा बगायो । घरजग्गा बगाएपछि परिवारसहित थातथलो छोडेर गिरीघाटको सडकछेउमा बस्न थालेको ११ वर्ष पुग्यो । ‘समस्या ज्युँका त्युँ छन् । चार्डपर्व आउँदा झनै समस्या हुने गरेको छ । जमरा राख्ने ठाउँसमेत छैन, पालमुनि कता सुत्नु ? कता भान्सा बनाउनु ?,’ उनी भन्छन्, ‘२०७१ सालयता हामीले चाडपर्व मनाउन पाएका छैनौँ । समस्या नै समस्या छ ।’\nविस्थापित भएकै एक दशक पुग्दा पनि उनीहरूको पुनर्स्थापना हुन नसक्दा राज्यविहीनताको महसुस उनीहरूलाई छ । बाढी प्रभावित परिवारको बसाइ मात्र असुरक्षित छैन, बिहान बेलुकाको गास जुटाउन पनि उस्तै मुस्किल छ । स्वास्थ्य, शिक्षा, खानेपानी, बिजुलीजस्ता सुविधाबाट उनीहरू वञ्चित छन् । शिविरकी हरिकला विकले चाडपर्व आउँदा झनै समस्या हुने गरेको बताइन् । उनलाई पालमुनिको कष्टकर जीवन त भोग्नु परेकै छ, बिहान बेलुकीको छाक टार्न हम्मेहम्मे परेको छ ।\nप्रकाशित मिति: बिहीबार, असोज १६, २०८२\n०९:१३\nओम शाही\nप्रतिक्रिया दिनुहोस्\nसमाचार\n...जहाँ एक दशकयता दसैँको रौनक हरायो\n...जहाँ एक दशकयता दसैँको रौनक हरायो\n6 min read\nसमाचार\nओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?\nओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?\n1 min read\nब्लग\nयसपालि त यस्तै भयो आमा, अर्को दसैँमा आउँछु\nयसपालि त यस्तै भयो आमा, अर्को दसैँमा आउँछु\n1 min read\nहाम्रो छनौट\nराजनीति\nदण्डहीनताको अन्त्य गर्न तत्कालीन सरकार र आन्दोलनकारीलाई न्यायको कठघरामा उभ्याऊ\n10 min read\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nभर्खरै\n...जहाँ एक दशकयता दसैँको रौनक हरायो\n6 min read\nओली र लेखकसहित पाँच जनाको पासपोर्ट रोक्का गर्ने निर्णय कार्यान्वयन भइसकेको हो ?\n1 min read\nयसपालि त यस्तै भयो आमा, अर्को दसैँमा आउँछु\n1 min read\n...त्यसपछि दसैँ  हिन्दुको मात्र होइन, बहुजातीय पर्व बन्यो (भिडियोसहित)\n3 min read\nआज कहाँ–कहाँ छ भारी वर्षाको सम्भावना ?\n1 min read\nलोकप्रिय\nगुण्डुमा ओलीको भाषण र गृह मन्त्रालयको  वक्तव्य\n3 min read\nबालेनको विरोध गरे 'तेरो लास पनि नभेटिएला' भन्दै धम्काएपछि माजिदले दिए साइबर ब्युरोमा उजुरी\n1 min read\n१७ वर्षपछि पूर्वराजाको हैसियत स्वीकारेका ज्ञानेन्द्र शाह\n2 min read\nदेउवानिवासमा सुरुङभित्र पैसा भेटिएको विषयमा पूर्णबहादुरले के भने ?\n2 min read\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nविचार\nशोकको छायामा आशाको दसैँ\n7 min read\nओलीको छायामुनि अंकुरिएको विद्रोह\n6 min read\nनेपालमा लोकप्रियतावाद: ओलीदेखि जेन-जीसम्म\n29 min read\nब्लग\nयसपालि त यस्तै भयो आमा, अर्को दसैँमा आउँछु\n1 min read\nआधार शिविरको टेन्टबाट मध्यरातमा जे देखियो...\n19 min read\nएभरेस्ट भ्यू होटलबाट ‘एभरेस्ट चियाउँदा’\n15 min read\nशिक्षा\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nभोलिसम्म शिक्षकको तलब नदिने प्रधानाध्यापकलाई कारबाही गरिनेछ: शिक्षामन्त्री पुन\n1 min read\nसीटीईभीटीलाई शिक्षामन्त्री पुनको चार बुँदे निर्देशन\n1 min read",
  "description": "दसैँ–तिहार आयो, घरमा छाक टार्न धौ–धौ छ, केटाकेटीले नयाँ लुगा किन्दिन भन्छन्, मीठो मसिनो खान खोज्छन्,’ उनले भने, ‘घरमा एकसुको पैसो छैन, के गरेर दसैँ–तिहार मनाउने ?’",
  "domain": "shilapatra.com",
  "enhanced": true,
  "fetched_at": "2025-10-02T03:38:24.552786Z",
  "id": "e996d74f76f44911760b493ad4a3123e6cb9d249019fae08341fec4d1668bb0e",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "...जहाँ एक दशकयता दसैँको रौनक हरायो"
          ],
          [
            "og:url",
            "https://shilapatra.com/detail/168841/"
          ],
          [
            "og:description",
            "दसैँ–तिहार आयो, घरमा छाक टार्न धौ–धौ छ, केटाकेटीले नयाँ लुगा किन्दिन भन्छन्, मीठो मसिनो खान खोज्छन्,’ उनले भने, ‘घरमा एकसुको पैसो छैन, के गरेर दसैँ–तिहार मनाउने ?’"
          ],
          [
            "og:image",
            "https://shilapatracdn.de/uploads/posts/Girighat-(1)-1759288012.jpg"
          ],
          [
            "og:type",
            "article"
          ],
          [
            "og:site_name ",
            "...जहाँ एक दशकयता दसैँको रौनक हरायो"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "...जहाँ एक दशकयता दसैँको रौनक हरायो"
            ],
            [
              "og:url",
              "https://shilapatra.com/detail/168841/"
            ],
            [
              "og:description",
              "दसैँ–तिहार आयो, घरमा छाक टार्न धौ–धौ छ, केटाकेटीले नयाँ लुगा किन्दिन भन्छन्, मीठो मसिनो खान खोज्छन्,’ उनले भने, ‘घरमा एकसुको पैसो छैन, के गरेर दसैँ–तिहार मनाउने ?’"
            ],
            [
              "og:image",
              "https://shilapatracdn.de/uploads/posts/Girighat-(1)-1759288012.jpg"
            ],
            [
              "og:type",
              "article"
            ],
            [
              "og:site_name ",
              "...जहाँ एक दशकयता दसैँको रौनक हरायो"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-02T03:28:40Z",
  "source": "Shilapatra",
  "store_path": "_store/e9/e996d74f76f44911760b493ad4a3123e6cb9d249019fae08341fec4d1668bb0e.json",
  "title": "...जहाँ एक दशकयता दसैँको रौनक हरायो",
  "url": "https://shilapatra.com/detail/168841",
  "version": 1
}
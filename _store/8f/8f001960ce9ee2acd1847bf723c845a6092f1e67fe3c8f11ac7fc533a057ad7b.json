{
  "author": "",
  "content": "Comments\nShares\nमानसिक स्वास्थ्य संवाद :\n‘जेनजी आन्दोलनपछि मानसिक समस्या एकाएक बढ्यो’\nआघातजन्य घटनापछि मानिसको शरीर र मनले स्वाभाविक रूपमा प्रतिक्रिया दिन्छ । यस्ता घटनाले निद्रा बिग्रने, छटपटी हुने, मन आत्तिने, अरूसँग बोल्न मन नलाग्ने, खाना खान मन नलाग्ने जस्ता लक्षण देखिन्छन् ।\n0\nComments\nShares\nअनलाइनखबर\n२०८२ असोज  ८ गते १५:०५\nआघातजन्य घटनापछि मानिसमा तुरुन्तै मानसिक समस्या देखापर्छ । हिंसात्मक रिल्स वा सामाजिक सञ्जालमा देखिएका विभत्स दृश्यले मानिसमा तत्कालीन तनाव उत्पन्न गर्छ ।\nयस्ता दृश्यले टाउको दुख्ने, भावनात्मक रूपमा अस्थिर हुने, रुने वा अत्यधिक संवेदनशील हुने जस्ता लक्षण देखिन्छन् । भावनात्मक प्रभावले एक-दुई दिनसम्म रुन मन लागिरहने, टाउको दुख्ने, खान मन नलाग्ने जस्ता समस्या हुन्छन् । जेनजी आन्दोलनपछि पनि आम मानिसले यस्तै महसुस गरेका थिए ।\nआघातजन्य घटना वा र आन्दोलनहरूमा देखिने विभत्स दृश्यले मानिसको मानसिक स्वास्थ्यमा कस्तो असर पर्छ र यसको हल के हो ? नेपालमा मानसिक स्वास्थ्यको अवस्था कस्तो छ ? यिनै विषयमा मानसिक आघातबाट सिर्जना हुने मानसिक स्वास्थ्य प्रभावको विषयमा युनिभर्सिटी अफ ओस्लोबाट विधावारिधि गरेका मनोचिकित्सक तथा अनुसन्धानकर्ता\nडा. ऋषभ कोइराला\nसँग अनलाइनखबरकर्मी\nपुष्पराज चौलागाईं\nले कुराकानी गरेका छन् । प्रस्तुत छ, अन्तर्वार्ताको सम्पादित अंश :\nजेनजी\nआन्दोलनपछि\nमानसिक\nतनाव\n,\nनिराशा\nर\nचिन्ताका\nकारण\nअस्पतालमा\nआउने\nबिरामीको\nसंख्या\nबढेको\nदेखिन्छ\n।\nयसले\nआम\nमानिसको\nमानसिक\nस्वास्थ्यमा\nकस्तो\nअसर\nपारिरहेको\nछ\n?\nपछिल्लो समय अस्पतालमा मानसिक बिरामीको संख्या बढ्दो छ । हालैको जेनजी आन्दोलनले पनि समाजमा ठूलो प्रभाव पारेको छ ।  यो आन्दोलनको असर शारीरिक चोटपटक वा भौतिक संरचनाको क्षतिमा मात्र सीमित छैन । देशको अवस्था, सामाजिक परिवर्तनको दिशा र भविष्यको अनिश्चितताले प्रत्येक व्यक्तिमा डर र त्रास उत्पन्न गरेको छ ।\nयस्तो डरले मानिसको मनमा उथलपुथल ल्याएको छ । जसले मानसिक स्वास्थ्य समस्याबाट ग्रसित व्यक्तिलाई थप जटिलता थपेको छ । स्थिर अवस्थामा रहेका बिरामीहरूलाई यस्ता घटनाले रोग झन् बढाइदिएको छ । आन्दोलनका आघातजन्य घटनाले निद्रामा तर्सिने, सपनामा डरलाग्दा आवाजहरू सुनिने जस्ता लक्षण लिएर अस्पताल आउनेको संख्या बढेको छ ।\nतपाईंकहाँ आउने बिरामी कस्तो\nखालको\nहुनुहुन्छ\n?\nयस्ता\nघटनाले\nदीर्घकालीन\nअसर\nपनि\nपार्छ\n?\nपछिल्लो समय अस्पताल आउने बिरामीहरूमा मानसिक स्वास्थ्य समस्याको प्रभावलाई दुई भागमा बाँडेर हेर्न सकिन्छ- तत्कालीन र दीर्घकालीन ।\nतत्कालीन अवधिको प्रभावले आघातजन्य घटनापछि तुरुन्तै देखिने लक्षणहरूलाई जनाउँछ । उदाहरणका लागि, हिंसात्मक रिल्स वा सामाजिक सञ्जालमा देखिएका विभत्स दृश्यले मानिसमा तत्काल तनाव उत्पन्न गर्छ ।\nयस्ता दृश्यले टाउको दुख्ने, भावनात्मक रूपमा अस्थिर हुने, रुने वा अत्यधिक संवेदनशील हुने जस्ता लक्षण देखिन्छन् । जेनजी आन्दोलनले धेरै मानिसलाई भावनात्मक रूपमा प्रभाव पारेको थियो । उनीहरूलाई एक-दुई दिनसम्म रुन मन लाग्ने अवस्था भयो ।\nआघातजन्य घटनापछि मानिसको शरीर र मनले स्वाभाविक रूपमा प्रतिक्रिया दिन्छ । यस्ता घटनाले निद्रा बिग्रने, छटपटी हुने, मन आत्तिने, अरूसँग बोल्न मन नलाग्ने, खाना खान मन नलाग्ने जस्ता लक्षण देखिन्छन् । धेरैले तत्कालीन अवधिको प्रभाव अनुभव गर्छन् र समयसँगै सामान्य बन्दै जान्छ  ।\nतर, केही मानिसमा दीर्घकालीन प्रभाव छोड्छ । ठूलो जनसंख्यामा सानो प्रतिशत प्रभावित भए पनि, त्यो संख्या लाखौंमा हुनसक्छ । यस्तो प्रभावलाई एक महिनाको समयसीमाभित्र छोटो र दीर्घकालीन प्रभावको रूपमा छुट्याइन्छ । दीर्घकालीन प्रभावमा पोस्ट–ट्रमाटिक स्ट्रेस डिसअर्डर जस्ता समस्या देखिन सक्छन् । जसमा व्यक्तिलाई बारम्बार आघातका दृश्यहरु आउँछन् । जस्तै: गोली लागेको, साथीभाइ घाइते भएको, घर जलेको जस्ता डरलाग्दा दृश्यहरूको सम्झना वा सपनामा दोहोरिन सक्छन् ।\nप्रत्यक्ष रूपमा आघात भोग्नेहरूलाई मात्र होइन, रिल्स, समाचार वा अरूको कुरा सुनेर अप्रत्यक्ष रूपमा प्रभावित हुनेहरूलाई पनि असर गर्छ । जसलाई भिकेरियस ट्रमा भनिन्छ । यस्ता प्रभावले डिप्रेसन, चिन्ता, उदासिनता जस्ता दीर्घकालीन समस्याहरू निम्त्याउन सक्छ । यस्ता लक्षणहरू अहिले नै देखिन थालेका हुन सक्छन् वा केही समयपछि देखा पर्छन् ।\nकोरोना\nमहामारी\n,\nबाढी\n–\nपहिरो\n,\nद्वन्द्वकाल\nर\nपछिल्लो\nजेनजी\nआन्दोलन\nहामीले\nभोगिसकेका\nछौं\n।\nयस्ता\nघटनाले\nमानिसमा\nपर्ने\nतत्कालीन\nआघात\nर\nमानसिक\nसमस्यालाई\nकसरी\nहल\nगर्न\nसकिन्छ\n?\nजसरी कुनै चोट लाग्दा वा दुर्घटना हुँदा हामी शरीरको प्राथमिक उपचार (फर्स्ट एड) गर्छौं । जस्तै, मानिस रगत बग्दा घाउ थिचेर रोक्ने गरिन्छ । त्यसैगरी मानसिक स्वास्थ्यमा पनि ‘साइकोलोजिकल फर्स्ट एड’ (मनोसामाजिक प्राथमिक उपचार) हुन्छ ।\nभूकम्प वा आन्दोलन हुँदा मानिसमा सबैभन्दा पहिले डर र त्रास आउँछ । त्यसैले, सकेसम्म सुरक्षित वातावरण सिर्जना गर्नुपर्छ । भूकम्प वा आन्दोलन भइरहेको छ भने सुरक्षित ठाँउमा सर्नुपर्छ । आत्तिएको मानिसलाई सम्झाउनुपर्छ । यसले त्रासलाई  कम गर्छ ।\nदोस्रो, सञ्चार (कम्युनिकेसन) ।\nतनाव हुँदा भावना व्यक्त गर्ने ठाउँ दिनुपर्छ । धेरैजना त्रसित भएर बोल्न छोड्छन्, कोठामा थुनिन्छन् वा सम्पर्क हुँदैन । यदि उनीहरूले मनको भावना व्यक्त गर्न पाए भने सहानुभूति मिल्छ ।\nतेस्रो, सकेसम्म छिट्टै दिनचर्यामा फर्काउनुपर्छ । समयमा उठ्ने, सुत्ने, व्यायाम गर्ने, खाने र सक्रिय रहने गर्नुपर्छ । यसले तनावबाट बाहिर निकाल्छ ।\nचौथो, घाउ कोट्याउनु हुँदैन ।\nजुन कुराले त्रास दियो, त्यसको अत्यधिक एक्सपोजरबाट बच्नुपर्छ । विशेषगरी, आन्दोलनमा मिसइन्फर्मेसन (गलत सूचना) ले साँचो घटनाभन्दा बढी हानि पुर्‍याउँछ । यसले मानिसलाई भयभीत बनाएको छ । मिडिया र व्यक्तिले गलत सूचना नियन्त्रण गर्न सिक्नुपर्छ । यी सबैलाई मनोसामाजिक प्राथमिक उपचार भनिन्छ ।\nजेजनी\nआन्दोलनमा\nयुवाहरू\nअग्रसर थिए । आन्दोलनको\nक्रममा\nगोली\nलागिरहेको\nसाथी\nदेख्नु\nवा\nघटना\nनजिकबाट\nप्रत्यक्ष\nअनुभव\nगरेका\nव्यक्तिमा\nमानसिक\nअसर कस्तो\nदेखिएको\nछ\n?\nसमग्रमा हेर्दा आन्दोलनमा युवाहरू अग्रसर भए पनि सबैभन्दा बढी प्रभाव वयस्क र व्यवसायीलाई परेको देखिन्छ । जसले पत्रपत्रिका पढ्ने, सामाजिक सञ्जालमा रिल्सहरू हेर्ने र मोबाइलमार्फत यस्ता घटनाहरूको प्रत्यक्ष वा अप्रत्यक्ष जानकारी गरे ।\nयो आन्दोलनमा सहभागी युवालाई चाहेर वा नचाहेर घटनासँग जोडिएर जिम्मेवारीको अनुभूति गरायो । आन्दोलनले राम्रो परिणाम ल्याएमा तारिफ पाइने र बाटो बिराएमा गाली खाने अवस्था सिर्जना भयो । समाजको सोच र प्रवृत्तिका कारण युवाहरूमा मानसिक प्रभाव  गहिरो रूपमा परेको छ । परामर्शमा आउँदा उनीहरूले यही आन्दोलन र त्यसले ल्याएको तनाव, जिम्मेवारी र सामाजिक दबाबका बारेमा कुराकानी गर्छन् ।\nमुख्यतया मन आतिने, निद्रा बिग्रिने र डराउने जस्ता समस्या छन् । यी पुराना लक्षणहरू र समस्याहरू झन् बढ्दै गएका छन् ।\nनेपालले\nविगतदेखि\nअनेकौं\nसंकट\nभोगेको\nछ\n।\nयस्ता\nसंकट\nर\nआन्दोलनहरू\nलगातार\nर\nछोटो\nअन्तरालमै\nआइरहँदा\nमानिसको\nमानसिक\nस्वास्थ्यमा\nदीर्घकालीन\nरूपमा\nकस्तो\nअसर\nपर्छ\n?\nएउटा आन्दोलनको प्रभावबाट मुश्किलले बाहिर निस्कँदै गर्दा अर्को अप्रत्यासित चोट आइलाग्दा मानिसको सहनशिलतामा असर पर्छ । यसलाई क्युमुलेटिभ ट्रमाको रूपमा बुझ्छौँ ।\nजब एउटा आघातमाथि अर्को आघात थपिँदै जान्छ । ती चोटहरूको सही ढंगले समाधान नगर्दा मानसिक अवस्थामा गहिरो प्रभाव पर्छ । यदि पुराना चोटहरूको उपचार नगरी नयाँ चोटहरू थपिँदै गए भने त्यसले ठूलो र गहिरो प्रभाव पार्छ ।\nयो क्युमुलेटिभ ट्रमासँगै कलेक्टिभ ट्रमाको अवधारणामा पनि जोडिन्छ । कलेक्टिभ ट्रमा भनेको आघात एउटा व्यक्तिले मात्र भोगेको हुँदैन, सम्पूर्ण समाजले सामूहिक रूपमा भोग्छ । समाजले यस्ता घटनाहरूलाई हेर्ने र बुझ्ने तरिका फरक हुन्छ, तर यसको प्रभाव सबैमा पर्छ । यस्ता आघातहरूबाट समाजलाई बाहिर निकाल्न र अगाडि बढाउन सामूहिक प्रयास आवश्यक छ ।\nतर, हाम्रो सन्दर्भमा प्रश्न उठ्छ- हामीले यस्ता आघातहरूको निवारणमा कति काम गरेका छौं ? द्वन्द्वकालका पीडाहरूको समाधान भएको छ कि छैन ? भूकम्पका कारण मानसिक आघात भोगेका व्यक्तिहरू अझै पनि म कहाँ आउँछन् र भन्छन्- मेरो समस्या भूकम्पपछि सुरु भएको हो ।\nमैले दश वर्षअघि द्वन्द्वकालको प्रभावबारे अध्ययन गर्दा पनि त्यसको असर देखिएको थियो । आज पनि गहिरिएर हेर्ने हो भने ती समुदायमा त्यसका अवशेष भेटिन्छन् ।\nयी आघातहरूको निवारणका लागि सरकारको पनि दायित्व हुन्छ । बाहिरी घाउहरू मात्र होइन, मनका घाउहरू निको पार्नु पनि उत्तिकै जरुरी छ ।\nमनको\nरोग\nदीर्घकालीन\nरूपमा\nभोगिरहेका\nव्यक्तिमा\nशारीरिक\nरोगहरू\nजोडिएर\nआउन\nसक्छन्\n?\nमानसिक तनाव र शारीरिक स्वास्थ्यबीच गहिरो सम्बन्ध छ । मानसिक तनावले मानव शरीरमा दीर्घकालीन रोगहरू निम्त्याउन सक्छ । जस्तै: उच्च रक्तचाप, मधुमेह र मुटुको समस्या । तनावले शरीरमा साइटोकाइन्सजस्ता प्रोटिन मलिक्युलहरूको स्तर बढाउँछ, जसलाई इन्फ्लामेटरी बायोमार्कर्स भनिन्छ । यी बायोमार्कर्सले शरीरमा विभिन्न परिवर्तन ल्याउँछन्, जसले रोगहरूको जोखिम बढाउँछ ।\nमानसिक स्वास्थ्यको अध्ययन शारीरिक स्वास्थ्यको तुलनामा निकै पछाडि छ । औषधि विज्ञानको विकास धेरै पहिलेदेखि भए पनि मानसिक स्वास्थ्यसँग सम्बन्धित उपचारको अध्ययन भर्खरै सुरु भएको छ । मन र शरीरको सम्बन्धलाई गहिरिएर हेर्दा तनावले निद्रा, खानपान र समग्र जीवनशैलीमा असर गर्छ ।  तनावका कारण कतिपयलाई खानामा रुचि कम हुन्छ, कतिपयले अत्यधिक खान्छन्, र कतिपयलाई निद्रा लाग्नै छाड्छ । यस्ता साना-साना परिवर्तनले शरीरको हरेक पक्षमा गहिरो प्रभाव पार्छ ।\nनेपालमा\nमानसिक\nस्वास्थ्यबारेको बुझाइ\nकस्तो\nछ\n?\nविश्वमै मानसिक स्वास्थ्यको अवस्था खासै राम्रो छैन । विकसित देशहरूमा समेत मानसिक क्षेत्रमा पर्याप्त काम भएको छैन । नेपालमा चुनौतीहरू धेरै छन् ।\nउदाहरणका लागि, नर्वेमा हाम्रो भन्दा कम जनसंख्या भएर पनि दुई हजारभन्दा बढी साइक्याट्रिस्ट छन् । नेपालमा  भने साइक्याट्रिस्टहरूको संख्या जम्मा २०० हाराहारीमा छ । यो अवस्थाले हाम्रो चुनौती स्पष्ट गर्छ ।\nसकारात्मक पक्ष के छ भने, पहिलेको तुलनामा मानसिक स्वास्थ्यप्रति सचेतना बढेको छ । सरकारले पनि यस विषयलाई पहिलेभन्दा बढी महत्त्व दिन थालेको छ ।  मानसिक स्वास्थ्यमा बजेट पनि बढाउँदै लगिएको देखिन्छ ।\nमानसिक\nस्वास्थ्य\nसमस्या हुनुका\nकारण\nके\n–\nके\nहुन्\n?\nमानसिक  समस्या एउटै कारणले उत्पन्न हुँदैन, विभिन्न पक्षहरूले योगदान गर्छन् । मुख्य रूपमा तीन कारणले मानसिक स्वास्थ्यलाई प्रभाव पार्छन् । पहिलो, जैविक वा वंशाणुगत कारण, जस्तै- जेनेटिक कारकहरू वा शारीरिक समस्या ।\nदोस्रो, सामाजिक कारण जसमा द्वन्द्वकाल,जेनजी आन्दोलन, भूकम्प, कोभिड जस्ता घटना ।\nतेस्रो, मनोवैज्ञानिक पक्ष जसमा व्यक्तिको सोच्ने तरिका र परिस्थितिलाई बुझ्ने दृष्टिकोणले भूमिका खेल्छ ।\nहाम्रो देशले एकपछि अर्को ठूला आघातहरू भोगेको छ । कोरोना जस्ता विश्वव्यापी समस्या सबै देशमा आए । तर द्वन्द्वकाल जस्ता घटनाको अनुभव सबैले गरेका छैनन् । नेपालले  निरन्तर यस्ता संकटहरूको सामना गर्नुपरेको छ जसले हाम्रो मानसिक स्वास्थ्यमा गहिरो असर पारेको छ ।\nमानसिक तनाव उत्पन्न हुनुमा सामाजिक कारणबाहेक आर्थिक समस्याले पनि महत्वपूर्ण भूमिका खेल्छ । भविष्यको चिन्ता, रोजगारी अभाव र वर्षौंसम्म परिवारबाट टाढा बस्नुपर्ने बाध्यताले मानसिक तनाव बढाउँछ ।\nधेरै नेपालीहरू अध्ययन तथा रोजगारीका लागि विदेश बस्नुपर्ने बाध्यतामा छन् । धेरै दुई-तीन वर्षमा एकपटक मात्र परिवारसँग भेट्न सक्ने अवस्थामा छन् । यसले पनि मानसिक स्वास्थ्यलाई गहिरो रूपमा प्रभावित गरिरहेको छ ।\nआत्महत्या\nगरेकामध्ये\n७०\nप्रतिशतलाई मानसिक\nस्वास्थ्य\nसमस्याको कारण देखाइएको छ । किन यस्तो भइरहेको छ\n?\nयसलाई दुईवटा दृष्टिकोणबाट हेर्न सकिन्छ । पहिलो, विगतमा आत्महत्याका घटनाहरूको अभिलेखन कम हुन्थ्यो, किनकि समाजमा यस्ता घटनालाई लुकाउने र कलंकको रूपमा लिने चलन थियो । तर अहिले जागरुकताको कारण यस्ता घटनाको अभिलेखन बढेको छ ।\nदोस्रो, सामाजिक र मनोवैज्ञानिक अवस्थाले पनि मानसिक स्वास्थ्य समस्यालाई बढाइरहेको छ ।\n२० वर्षअघिको र अहिलेको मानसिक स्वास्थ्य समस्याको तुलनात्मक अवस्था ठ्याक्कै भन्न गाह्रो छ । द्वन्द्वकालमा अवस्था भयावह थियो, तर त्यतिबेला र अहिलेको आत्महत्याको दरबारे स्पष्ट तथ्यांक हामीसँग छैन । यद्यपि, आत्महत्याको ७०-८० प्रतिशत कारण मानसिक स्वास्थ्य समस्यासँग जोडिएको हुन्छ ।\nबढ्दो सामाजिक, आर्थिक र मनोवैज्ञानिक दबाबले समस्यालाई थप जटिल बनाउँदा आत्महत्याको दरमा वृद्धि भएको संकेत गर्छ ।\nमानसिक\nसमस्या\nकम\nगर्न\nसरकार\nवा\nसम्बन्धित\nनिकायले\nकस्तो\nकाम\nगर्न\nआवश्यक\nछ\n?\nसबैभन्दा पहिला त मानसिक स्वास्थ्य समस्यालाई चिन्न र बुझ्न जरुरी छ । हाम्रो समाजमा धेरै मानिसलाई मानसिक स्वास्थ्यबारे पर्याप्त जानकारी छैन । पढेलेखका मानिस पनि मानसिक स्वास्थ्यबारे अनविज्ञ छन् । सर्वप्रथम मानसिक स्वास्थ्य समस्याका लक्षणहरू, यसले पार्ने प्रभाव र सहायता लिनुपर्ने आवश्यकताबारे जनचेतना फैलाउनु जरुरी छ ।\nमानसिक स्वास्थ्य समस्यालाई सम्बोधन गर्न सरकार, समुदाय र शैक्षिक संस्थाहरूको भूमिका महत्वपूर्ण रहन्छ । पाठ्यक्रममा मानसिक स्वास्थ्यबारे जानकारी समावेश गरेर, लक्षण, प्रभाव र सहायता लिने तरिकाबारे सिकाउनुपर्छ । जब जनचेतना बढ्छ, तब माग पनि बढ्छ । माग बढेपछि मात्र साइकियाट्रिस्ट र साइकोलोजिस्टको संख्या वृद्धि गर्न, तालिम दिन र औषधि तथा अन्य सेवाहरू गाउँ-गाउँसम्म पुर्‍याउन सकिन्छ ।\nहाल नेपालको स्वास्थ्य प्रणालीमा मानसिक स्वास्थ्य सेवा सबैभन्दा कमजोर क्षेत्र मानिन्छ । ठूला अस्पतालहरूमा पनि साइकियाट्रिस्ट र साइकोलोजिस्टको अभाव छ । त्यसैले मानसिक स्वास्थ्य सेवालाई बलियो बनाउने हो भने स्वास्थ्य प्रणालीमा सुधार, जनचेतना अभिवृद्धि र सेवा विस्तारमा जोड दिनु जरुरी छ ।\nयस्तो\nअवस्थामा\nपरिवार\n,\nसाथीभाइ\nर\nसमुदायको\nभूमिका\nमहत्वपूर्ण\nहुन्छ\nभन्न\nखोज्नुभएको\nहो\n?\nहो । मानसिक स्वास्थ्य समस्यालाई चिन्न र सम्बोधन गर्न परिवार, साथीभाइ र समुदायको भूमिका निकै महत्वपूर्ण हुन्छ । राम्रो पढ्ने विद्यार्थीको पढाइ बिग्रन थाल्यो, काममा जाँगर हरायो, आपसी सम्बन्धहरू खराब भए, बारम्बार रिसाउने वा एक्लै दु:खी भएर बस्ने व्यवहार देखियो भने सहायता आवश्यक भएको बुझ्न सकिन्छ ।\nपरिवार र आफन्तले यस्ता परिवर्तनलाई नजिकबाट नियाल्नुपर्छ । यस्ता लक्षण देखिएमा मानसिक स्वास्थ्य विशेषज्ञसँग सल्लाह लिन प्रोत्साहन गर्नुपर्छ । मानसिक स्वास्थ्यबारे खुला मानसिकता राख्न र सहायता माग्न डराउन नहुने वातावरण बनाउन जरुरी छ ।\nयदि कसैमा आत्महत्याको सोच वा आफूलाई हानि पुर्‍याउने विचार आएको छ भने तुरुन्तै विशेषज्ञसँग सम्पर्क गर्नुपर्छ । यस्ता कुराहरूलाई गम्भीरतापूर्वक लिँदै समयमै सहायता खोज्नाले मानसिक स्वास्थ्य समस्यालाई प्रभावकारी रूपमा सम्बोधन गर्न सकिन्छ ।\nफोटो र भिडियो : कमल प्रसाईं\nजेन-जी आन्दोलन\nमानसिक समस्या\nमानसिक स्वास्थ्य\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nजेनजी आन्दोलनमा जलेकी गुरुआमालाई पूर्वविद्यार्थीको स्वास्थ्यलाभको कामना\nजेनजी आन्दोलनमा गएका थुक्तेन तामाङ ११ दिनदेखि बेपत्ता\nप्रचण्डको दाबी : जेनजी आन्दोलनअघि नै नेतृत्व हस्तान्तरणको प्रस्ताव राखिसकेको थिएँ\nधन्यवाद जेनजी, अब स्पष्ट मार्गचित्रमा अघि बढौं\nशीर्ष नेताले लोकतन्त्र असफल बनाए, बिदा गरौं : पुरञ्जन आचार्य\n‘सेनाले हाम्रो नाडी छाम्न खोज्यो, हामीले राष्ट्रपतिसँग वार्ता गर्छौं भन्यौं’ (भिडियो)\nट्रेन्डिङ\nAdvertisment\nसिफारिस\nआउने दिनका चिन्ताहरू\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nधेरै कमेन्ट गरिएका",
  "description": "आघातजन्य घटनापछि मानिसमा तुरुन्तै मानसिक समस्या देखापर्छ । हिंसात्मक रिल्स वा सामाजिक सञ्जालमा देखिएका विभत्स दृश्यले मानिसमा तत्कालीन तनाव उत्पन्न गर्छ ।\r\n\r\nयस्ता दृश्यले टाउको दुख्ने, भावनात्मक रूपमा अस्थिर हुने, रुने वा अत्यधिक संवेदनशील हुने जस्ता …",
  "domain": "onlinekhabar.com",
  "enhanced": true,
  "fetched_at": "2025-09-24T10:17:59.999697Z",
  "id": "8f001960ce9ee2acd1847bf723c845a6092f1e67fe3c8f11ac7fc533a057ad7b",
  "images": [
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.nepalhomes.com/_next/static/media/logo.b90ba8bc.svg",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.onlinekhabar.com/wp-content/uploads/2025/09/Thukten-Tamang-768x658.jpeg",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/themes/onlinekhabar-2021/img/ok-icon.png",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/Yujan-rajbhandari_GenZ-aguwa-interview-768x399.jpg",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.onlinekhabar.com/wp-content/uploads/2025/09/rishab-koirala.jpg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/uploads/2025/09/Puranjan-Acharya-768x605.jpg",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.onlinekhabar.com/wp-content/uploads/2025/09/Rabilaxmi-chitrakar-768x427.jpg",
    "https://www.onlinekhabar.com/wp-content/uploads/2025/09/rishab-koirala-1.jpg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.onlinekhabar.com/wp-content/uploads/2025/09/Madhav-sapkota-subodh-1-768x427.png",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.onlinekhabar.com/wp-content/uploads/2025/09/Prachanda-1-1-768x464.jpg",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "‘जेनजी आन्दोलनपछि मानसिक समस्या एकाएक बढ्यो’ "
          ],
          [
            "og:url",
            "https://www.onlinekhabar.com/2025/09/1771314/mental-problems-suddenly-increased-after-the-genji-movement"
          ],
          [
            "og:description",
            "आघातजन्य घटनापछि मानिसमा तुरुन्तै मानसिक समस्या देखापर्छ । हिंसात्मक रिल्स वा सामाजिक सञ्जालमा देखिएका विभत्स दृश्यले मानिसमा तत्कालीन तनाव उत्पन्न गर्छ ।\r\n\r\nयस्ता दृश्यले टाउको दुख्ने, भावनात्मक रूपमा अस्थिर हुने, रुने वा अत्यधिक संवेदनशील हुने जस्ता …"
          ],
          [
            "og:image",
            "https://www.onlinekhabar.com/wp-content/uploads/2025/09/rishab-koirala-copy-1024x576.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "‘जेनजी आन्दोलनपछि मानसिक समस्या एकाएक बढ्यो’ "
            ],
            [
              "og:url",
              "https://www.onlinekhabar.com/2025/09/1771314/mental-problems-suddenly-increased-after-the-genji-movement"
            ],
            [
              "og:description",
              "आघातजन्य घटनापछि मानिसमा तुरुन्तै मानसिक समस्या देखापर्छ । हिंसात्मक रिल्स वा सामाजिक सञ्जालमा देखिएका विभत्स दृश्यले मानिसमा तत्कालीन तनाव उत्पन्न गर्छ ।\r\n\r\nयस्ता दृश्यले टाउको दुख्ने, भावनात्मक रूपमा अस्थिर हुने, रुने वा अत्यधिक संवेदनशील हुने जस्ता …"
            ],
            [
              "og:image",
              "https://www.onlinekhabar.com/wp-content/uploads/2025/09/rishab-koirala-copy-1024x576.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T09:20:49Z",
  "source": "अनलाइनखबर",
  "store_path": "_store/8f/8f001960ce9ee2acd1847bf723c845a6092f1e67fe3c8f11ac7fc533a057ad7b.json",
  "title": "‘जेनजी आन्दोलनपछि मानसिक समस्या एकाएक बढ्यो’",
  "url": "https://www.onlinekhabar.com/2025/09/1771314/mental-problems-suddenly-increased-after-the-genji-movement",
  "version": 1
}
{
  "author": "सेतोपाटी :: Setopati",
  "content": "संयुक्त राष्ट्रसंघको औचित्यमाथि नै ट्रम्पले उठाए प्रश्न\n१५ मिनेट दिइएकोमा ५६ मिनेट बोल्दै उनी सारा संसारमाथि खनिए\nसेतोपाटी\nअसोज ८\nअमेरिकी राष्ट्रपति डोनाल्ड ट्रम्पले संयुक्त राष्ट्रसंघको औचित्यमाथि नै प्रश्न उठाएका छन्।\nपहिलो कार्यकालदेखि नै संयुक्त राष्ट्रसंघको विरोध गर्दै आएका ट्रम्पले दोस्रो कार्यकालमा अमेरिकाले दिने पैसाको भुक्तानीमा ढिलाइ गरेका छन्।\nराष्ट्रसंघ अन्तर्गतका कति संस्थाबाट अमेरिकालाई अलग्याएका छन्। विनाशकारी दोस्रो विश्वयुद्ध सकिएपछि ८० वर्षअघि बनाइएको सो संस्थाको औचित्यमाथि नै ट्रम्पले प्रश्न उठाएका छन्।\nसंयुक्त राष्ट्रसंघ महासभाको बैठकमा मंगलबार बोल्दै ट्रम्पले 'संयुक्त राष्ट्रको उद्देश्य के हो?' भनेर प्रश्न गरेका छन्।\nआफूले नोबेल शान्ति पुरस्कार पाउनु पर्ने दाबी गर्दै आएका ट्रम्पले एक पटक फेरि धेरै युद्ध रोकेको कुरा दोहोर्‍याए।\nसंयुक्त राष्ट्रसंघले ती युद्ध रोक्न प्रयास पनि नगरेको भन्दै सो संस्थाले गर्नुपर्ने काम गरिदिएकोमा उल्टै संयुक्त राष्ट्रसंघले आफ्नो ‘एस्केलेटर’ बिगारिदिएको आरोप लगाए।\nसो बैठकमा भाग लिन जाँदै गर्दा उनले प्रयोग गरेको एस्केलेटर केहीबेर बिग्रेको थियो। उनको भाषणको सुरूमै टेलिप्रम्पटर पनि बिग्रेको थियो। संयुक्त राष्ट्रसंघले  नियतवश यी प्राविधिक समस्या सिर्जना गरेको ठानेझैं उनी सो संस्थाका विरूद्ध खनिएका हुन्।\nनिर्धारित १५ मिनेट भन्दा झण्डै चार गुणा बढी अर्थात् ५६ मिनेट बोलेका ट्रम्पले धेरै विषयमा आपत्तिजनक टिप्पणी गरेको भनेर विभिन्न मिडियाले लेखेका छन्।\nमौसम परिवर्तनलाई इतिहासको सबैभन्दा ठूलो ठगी भन्दै उनले वातावरणविद्हरूले सबै गाई मार्न चाहेको आरोप लगाए। गाईले तापक्रम बढाउने मिथेन ग्यास उत्सर्जन गर्ने भएकाले मासुका लागि गाई पाल्नु वातावरणका लागि हानिकारक भएको वातावरणविद्हरूले जिकिर गर्छन्।\nउनले लन्डनका मेयर सादिक खान लगायतका पश्चिमा देशका मुस्लिम नेताले शरिया कानून लगाउन खोजेको आरोप पनि लगाए। त्यस्तै इसाइ धर्म विश्वमा सबैभन्दा प्रताडित धर्म भएको दाबी पनि गरे।\nआप्रवासी विरोधी नारामा राजनीति थालेका ट्रम्पले अरू विकसित देशलाई पनि आफ्नो जस्तो कडा आप्रवासी नीति अंगाल्न आग्रह गरे। आफू आप्रवासीको मामिलामा निकै राम्रो भएको औंल्याउँदै उनले 'तपाईंहरूको देश नर्कमा जाँदैछ' भनेर अरूलाई सचेत गराए।\nट्रम्पले संयुक्त राष्ट्रसंघ र अन्य देशहरू कसरी असफल भइरहेका छन् भनेर व्याख्या मात्रै गरेनन्, आफ्ना गुनासोहरूको सूची नै प्रस्तुत गरे। यसमा संयुक्त राष्ट्रसंघमा रहेको बिग्रेको एस्केलेटर, आफूले घरजग्गा कारोबार गर्दा संयुक्त राष्ट्र संघको पुनर्निर्माणको ठेक्का नपाएको लगायत विषय समावेश थियो। त्यस्तै उनले हावाबाट ऊर्जा निकाल्ने मिलदेखि लिएर ब्राजिलमा चलिरहेको शासन प्रणालीको समेत विरोध गरे।\n(विभिन्न अन्तर्राष्ट्रिय सञ्चार माध्यमहरूको सहयोगमा तयार पारिएको)\nप्रकाशित मिति: बुधबार, असोज ८, २०८२\n१७:४२\nसिफारिस\nसुशीला कार्कीको प्रधानमन्त्री नियुक्तिपछि चर्चा पाएको 'आवश्यकताको सिद्धान्त', के हो यो?\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nआन्दोलनका घाइतेलाई घर घर गएर ७५ हजारसम्म नगद र खाद्यान्न सहयोग गर्ने आशिका तामाङ\nएनआरएनएको सहयोगमा ट्राफिक कन्ट्रोल रूम बन्ने\nसञ्चारमन्त्री खरेलले भनेजस्तो १० सहरमा नि:शुल्क वाइफाइ दिन सम्भव होला?\nदसैं सुरू भएसँगै घर फर्कनेहरूको बढ्यो चहलपहल (तस्बिरहरू)\nप्रतिक्रिया दिनुहोस्\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nमोटाउन नपाइने हो?\nपूजा ढुंगाना\nदसैंको आगमन र यात्राको अनिश्चितता\nविष्णु थापा\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nसाहित्यपाटी\nसत्यको आलोकमा जुनकिरी\nभारती न्यौपाने\nअर्कैकी दुलही!\nबिजय घिमिरे 'बिफल'\nयात्रा, सडक र स्यालुट!\nईश्वर पोखरेल\nसमयको गर्भमा हराएको काठमाडौँ!\nएलिना कार्की\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "संयुक्त राष्ट्रसंघ महासभाको बैठकमा बोल्दै ट्रम्पले 'संयुक्त राष्ट्रको उद्देश्य के हो?' भनेर प्रश्न गरेका छन्।",
  "domain": "setopati.com",
  "enhanced": true,
  "fetched_at": "2025-09-24T12:35:26.118535Z",
  "id": "6aa0b6c34930be34d6187ceab9e0dfada6ebbcbccafb71abd1cebe99e36f8b53",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "संयुक्त राष्ट्रसंघको औचित्यमाथि नै ट्रम्पले उठाए प्रश्न"
          ],
          [
            "og:url",
            "https://www.setopati.com/politics/370196/"
          ],
          [
            "og:description",
            "संयुक्त राष्ट्रसंघ महासभाको बैठकमा बोल्दै ट्रम्पले 'संयुक्त राष्ट्रको उद्देश्य के हो?' भनेर प्रश्न गरेका छन्।"
          ],
          [
            "og:image",
            "https://www.setopati.com/uploads/posts/trump-1758713290.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "संयुक्त राष्ट्रसंघको औचित्यमाथि नै ट्रम्पले उठाए प्रश्न"
            ],
            [
              "og:url",
              "https://www.setopati.com/politics/370196/"
            ],
            [
              "og:description",
              "संयुक्त राष्ट्रसंघ महासभाको बैठकमा बोल्दै ट्रम्पले 'संयुक्त राष्ट्रको उद्देश्य के हो?' भनेर प्रश्न गरेका छन्।"
            ],
            [
              "og:image",
              "https://www.setopati.com/uploads/posts/trump-1758713290.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T11:57:29Z",
  "source": "सेतोपाटी",
  "store_path": "_store/6a/6aa0b6c34930be34d6187ceab9e0dfada6ebbcbccafb71abd1cebe99e36f8b53.json",
  "title": "संयुक्त राष्ट्रसंघको औचित्यमाथि नै ट्रम्पले उठाए प्रश्न",
  "url": "https://www.setopati.com/politics/370196",
  "version": 1
}
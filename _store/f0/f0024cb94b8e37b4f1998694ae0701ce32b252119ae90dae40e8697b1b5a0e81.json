{
  "author": "सेतोपाटी संवाददाता :: Setopati",
  "content": "अर्थमन्त्रीलाई इमेल लेखेपछि तत्काल समाधान भएका ३ काम\n६ घन्टामा १६६ इमेल, जबाफ फर्काउँदै मन्त्री\nसेतोपाटी संवाददाता\nकाठमाडौं, असोज ७\nअर्थमन्त्री रामेश्वर खनालले आफ्नो मन्त्रालय मातहतका कर्मचारीले घुस मागे वा ढिलासुस्ती गरे सिधै आफूलाई इमेल गर्न आग्रह गरेका थिए।\nसोमबार सामाजिक सञ्जालमा यस्तो आग्रह गरेको केही घन्टाभित्रै उनलाई १६६ वटा इमेल आए। कुनै इमेलमा सेवाग्राहीहरूको गुनासो थियो भने कुनैमा सरोकारवालाहरूले सुझाव दिएका थिए।\nतीमध्ये तीनवटा समस्या तत्काल समाधान गरिएका छन् भने तीन दर्जनभन्दा बढी इमेलको तत्काल जबाफ पठाइएको छ। अधिकांशमा समस्या समाधान गर्न कदम चालिएको अर्थ मन्त्रालय स्रोतले बतायो।\nतत्काल समाधान गरिएका समस्या यस्ता छन् —\nपहिलो, कोशी प्रदेशको म्याङलुङ नगरपालिकामा स्थानीय तह सञ्चित कोष व्यवस्थापन प्रणाली सूत्रमा देखिएको समस्याका कारण त्यहाँका कर्मचारीले तलब खान पाएका थिएनन्। यो समस्या समाधान गरिएको छ।\nदोस्रो, तार्केश्वर नगरपालिकाका प्रमुख प्रशासकीय अधिकृतले काम नगरेर दु:ख दिएको गुनासो साँचो ठहरिएपछि उनको सरूवा गरिएको छ।\nतेस्रो, कर फिर्ता माग्दा दुई प्रतिशत कमिसन दिनुपरेको गुनासो आएपछि अर्थमन्त्री खनालले 'अख्तियार पठाउनुपर्ने हो' भन्दै सचेत गराएका थिए। लगत्तै यो समस्या सल्टिएको छ।\nहामीले यो अभियानबारे अर्थमन्त्री खनालसँग कुरा गर्दा उनले भने, 'गुनासो सुनुवाइ गर्ने काम दुई जना कर्मचारीलाई लगाइएको छ। उनीहरू दिनभरि यही काम गर्छन्। आएका इमेल प्रिन्ट गर्छन्। म त्यसलाई हेरेर आवश्यक जबाफ दिन्छु।'\nयसले जनता र सरकारी निकायबीचको दूरी घटाउन महत्त्वपूर्ण भूमिका खेल्ने उनको भनाइ छ।\n'पहिले मन्त्रालयमा भेट्न आउनेहरूको भिड हुन्थ्यो, अहिले धेरै कम भएको छ। धेरै काम फोन र इमेलबाटै हुने रहेछ भन्ने भएको छ,' उनले भने, 'भेट्न आउने मान्छे कम भएपछि मेरो समय पनि बचत भएको छ।'\nउद्योगी व्यवसायीहरूले पनि यो शैलीबाट फरक महसुस भएको बताएका छन्।\n'मेरो एउटा काम कम्पनी रजिस्ट्रारको कार्यालयमा रोकिएको थियो। अहिले मन्त्रालय आफैले चासो राखेर फेरि निवेदन दिनू, तत्काल काम हुन्छ भनेको छ,' एक उद्योगीले भने, 'हामीले खोजेको यस्तै हो।'\nत्यस्तै एक व्यवसायीले भनेका छन्, 'पहिले कम्पनी नवीकरण गर्दा कम्पनी रजिस्ट्रारको कार्यालयका कर्मचारीलाई अनौपचारिक रूपमा ५ हजार रूपैयाँ तिर्नुपर्थ्यो। अहिले स्वत: नवीकरण हुने व्यवस्था गरिएको छ।'\nअर्थमन्त्री खनालले उपसचिव निरन भट्टराई र शाखा अधिकृत पवित्रा ज्ञवालीलाई इमेलहरू पढेर रेकर्ड राख्ने र सुनुवाइ निम्ति प्रक्रिया बढाउने जिम्मेवारी दिएका छन्।\n'सबै गुनासोको सम्बोधन मैले गर्ने होइन, सिस्टमले गर्छ,' खनालले भने।\n#Ministry of Finance Nepal\n#anti-corruption campaign Nepal\n#grievance hearing Nepal\n#bribery complaints Nepal\n#tax refund problem Nepal\n#employee salary delay Nepal\n#Tarkeshwor Municipality complaint\n#Myanglung Municipality revenue system issue\n#good governance Nepal\n#transparency campaign Nepal\nप्रकाशित मिति: मंगलबार, असोज ७, २०८२\n२२:४१\nसिफारिस\nअर्थमन्त्रीलाई इमेल लेखेपछि तत्काल समाधान भएका ३ काम\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nअपहरणपछि हत्या गरिएका अभिषेककी आमाको 'इमो' मा आएको थियो फिरौतीको मेसेज\nअपहरणपछि मागिएको थियो ५ करोड फिरौती, बालक मृत भेटिएपछि आफन्तहरूसँग सोधपुछ\nतीन दिनसम्म जलेको विराटनगर महानगर भवन अब 'बस्नै नमिल्ने'\nनख्खु र झुम्का कारागारबाट भागेका कैदी परे पक्राउ\nनारायणगढ–मुग्लिन सडक खण्डको तुइन खोलामा पुनः सुख्खा पहिरो\nके दक्षिण कोरिया, जापान र युएईले नेपाली श्रमिकलाई भिसा दिन रोकेका हुन्?\nसुख्दा पहिरो खस्दा नौबिसे–मुग्लिन सडक अवरूद्ध\nप्रतिक्रिया दिनुहोस्\nथप\nबजार अर्थतन्त्र\nअर्थमन्त्रीलाई इमेल लेखेपछि तत्काल समाधान भएका ३ काम\nभदौ २४ को तोडफोडमा भाटभटेनीको १० अर्ब ८५ करोड बढीको क्षति\nनिजी क्षेत्रलाई सुरक्षाको प्रत्याभूति चाहिएको छ: अध्यक्ष ढकाल\nआन्दोलन र तोडफोडका बीचमा पनि भदौमा भयो १ खर्ब ६३ अर्बको आयात\nघुस मागे अर्थ मन्त्रालयलाई सिधै खबर गर्न सकिने\nतीन अन्तर्राष्ट्रिय निकायका प्रतिनिधिसँग अर्थमन्त्रीको छलफल, कसले के भने?\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nबालबालिकाहरूले कसरी सिक्दछन्?\nभरत पोख्रेल (यात्री)\nनेपाली मह: स्वाद र सम्भावनाको मिठास!\nसुरेन्द्र राज जोशी\nसाहित्यपाटी\nनिष्ठुरी बुवा!\nनिर्मल घिमिरे\nदसैँ आयो रे!\nसाजन विश्वकर्मा\nमेरो दिवा सपना!\nडम्बर कार्की\nहरियो मकैवाली!\nगेहनाथ गौतम\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "अर्थमन्त्री रामेश्वर खनालले आफ्नो मन्त्रालय मातहतका कर्मचारीले घुस मागे वा ढिलासुस्ती गरे सिधै आफूलाई इमेल गर्न आग्रह गरेका थिए।\r\n\r\nसोमबार सामाजिक सञ्जालमा यस्तो आग्रह गरेको केही घन्टाभित्रै उनलाई १६६ वटा इमेल आए। कुनै इमेलमा सेवाग्राहीहरूको गुनासो थियो भने कुनैमा सरोकारवालाहरूले सुझाव दिएका थिए।\r\n\r\nतीमध्ये तीनवटा समस्या तत्काल समाधान गरिएका छन् भने तीन दर्जनभन्दा बढी इमेलको तत्काल जबाफ पठाइएको छ। अधिकांशमा समस्या समाधान गर्न कदम...",
  "domain": "setopati.com",
  "enhanced": true,
  "fetched_at": "2025-09-23T20:50:19.399292Z",
  "id": "f0024cb94b8e37b4f1998694ae0701ce32b252119ae90dae40e8697b1b5a0e81",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "अर्थमन्त्रीलाई इमेल लेखेपछि तत्काल समाधान भएका ३ काम"
          ],
          [
            "og:url",
            "https://www.setopati.com/kinmel/economy/370132/"
          ],
          [
            "og:description",
            "अर्थमन्त्री रामेश्वर खनालले आफ्नो मन्त्रालय मातहतका कर्मचारीले घुस मागे वा ढिलासुस्ती गरे सिधै आफूलाई इमेल गर्न आग्रह गरेका थिए।\r\n\r\nसोमबार सामाजिक सञ्जालमा यस्तो आग्रह गरेको केही घन्टाभित्रै उनलाई १६६ वटा इमेल आए। कुनै इमेलमा सेवाग्राहीहरूको गुनासो थियो भने कुनैमा सरोकारवालाहरूले सुझाव दिएका थिए।\r\n\r\nतीमध्ये तीनवटा समस्या तत्काल समाधान गरिएका छन् भने तीन दर्जनभन्दा बढी इमेलको तत्काल जबाफ पठाइएको छ। अधिकांशमा समस्या समाधान गर्न कदम..."
          ],
          [
            "og:image",
            "https://www.setopati.com/uploads/posts/rameshwor-1757919148.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "अर्थमन्त्रीलाई इमेल लेखेपछि तत्काल समाधान भएका ३ काम"
            ],
            [
              "og:url",
              "https://www.setopati.com/kinmel/economy/370132/"
            ],
            [
              "og:description",
              "अर्थमन्त्री रामेश्वर खनालले आफ्नो मन्त्रालय मातहतका कर्मचारीले घुस मागे वा ढिलासुस्ती गरे सिधै आफूलाई इमेल गर्न आग्रह गरेका थिए।\r\n\r\nसोमबार सामाजिक सञ्जालमा यस्तो आग्रह गरेको केही घन्टाभित्रै उनलाई १६६ वटा इमेल आए। कुनै इमेलमा सेवाग्राहीहरूको गुनासो थियो भने कुनैमा सरोकारवालाहरूले सुझाव दिएका थिए।\r\n\r\nतीमध्ये तीनवटा समस्या तत्काल समाधान गरिएका छन् भने तीन दर्जनभन्दा बढी इमेलको तत्काल जबाफ पठाइएको छ। अधिकांशमा समस्या समाधान गर्न कदम..."
            ],
            [
              "og:image",
              "https://www.setopati.com/uploads/posts/rameshwor-1757919148.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-23T16:56:00Z",
  "source": "सेतोपाटी",
  "store_path": "_store/f0/f0024cb94b8e37b4f1998694ae0701ce32b252119ae90dae40e8697b1b5a0e81.json",
  "title": "अर्थमन्त्रीलाई इमेल लेखेपछि तत्काल समाधान भएका ३ काम",
  "url": "https://www.setopati.com/kinmel/economy/370132",
  "version": 1
}
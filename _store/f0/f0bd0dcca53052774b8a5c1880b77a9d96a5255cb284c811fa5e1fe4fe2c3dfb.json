{
  "author": "शिलापत्र संवाददाता :: स्थायी समिति बैठकमा नारायणकाजी र जनार्दन एक ठाउँमा, प्रचण्डले बोल्न नदिएको आरोप",
  "content": "स्थायी समिति बैठकमा नारायणकाजी र जनार्दन एक ठाउँमा, प्रचण्डले बोल्न नदिएको आरोप\n-\nशिलापत्र संवाददाता\n|\n                                                    बुधबार, असोज ८, २०८२\nA\n+\nA\nA\n-\nनेकपा माओवादी केन्द्रको स्थायी समिति बैठकमा वरिष्ठ उपाध्यक्ष नारायणकाजी श्रेष्ठ र उपमहासचिव जनार्दन शर्माले 'बैठकमा बोलाउने अनि बोल्न नदिने' भन्दै आक्रोश पोखेका छन् । अध्यक्ष पुष्पकमल दाहाल प्रचण्ड बोलिसकेपछि वरिष्ठ उपाध्यक्ष श्रेष्ठले हतारमा बैठक बोलाउने र गहन छलफल गर्न नदिने गरेको भन्दै असन्तुष्टि पोखेको एक स्थायी समिति सदस्यले बताए ।\nश्रेष्ठको भनाइ उद्धृत गर्दै उनले भने, ‘हतारमा बैठक बोलाउने र हतारमा सक्ने प्रवृत्ति ठीक होइन । बैठक बोलाएपछि गहन छलफल हुनुपर्छ । तर, सधैँ हतारमा बैठक बोलाउने र सक्ने कुरा ठीक होइन ।’\nशर्माले पनि बैठकमा प्रचण्डसँग आक्रोश पोखेको ती स्थायी समिति सदस्यले बताए । ती सदस्यले शर्माको भनाइ उद्धृत गर्दै भने, ‘बैठक बोलाउने तर कुनै पनि बैठकमा सदस्यहरूलाई बोल्न नदिने कुरा ठीक होइन । साथीहरूलाई खुलेर बोल्न दिनुपर्छ । सधैँ हतारहतार गरेर बैठक बोलाउने, छिट्टै सक्ने, बोल्न नदिने हो भने किन बैठक बोलाउनु ? बैठक बोलाएपछि लागेको कुरा बोल्न पाउनुपर्छ ।’\nस्थायी समिति बैठकमा प्रचण्डले केन्द्रीय समितिका एजेन्डा र समसामयिक विषयमा ब्रिफिङ गरेका थिए । प्रचण्डले गत भदौमा भएको जेन–जी आन्दोलनको माग ठीक भएको तर साम्राज्यवादी र दलालहरूले घुसपैठ गरेको बताएको बैठकमा सहभागी एक सदस्यले बताए । ती सदस्यले प्रचण्डको भनाइ उद्धृत गर्दै भने, ‘जेन–जीका मागहरू जायज थिए । आन्दोलन पनि पहिलो दिन शान्तिपूर्ण थियो । तर पछि साम्राज्यवादी र दलालहरूको घुसपैठ भयो, जसको परिणाम अहिलेको अवस्था आयो । अब हाम्रो मुख्य लडाइँ राष्ट्रिय स्वाधीनताका लागि साम्राज्यवादीसँग हुनेछ । सबै एक भएर जानुपर्छ ।’\nस्थायी समिति बैठकले केन्द्रीय समितिको बैठकमा फरक मत राख्नेलाई पहिला बोल्न दिने निर्णय गरेको स्रोतले बतायो । स्रोतले भन्यो, ‘भोलिको केन्द्रीय समिति बैठकमा सबैभन्दा पहिला फरक मत राख्नेलाई बोल्न दिने भनिएको छ । अहिलेका एजेन्डाभन्दा फरक मत राख्नेहरूले बोलिसकेपछि समूहगत छलफल गर्ने भनिएको छ ।’\nबैठकमा उपमहासचिव मातृका यादवले आफूले प्रचण्डलाई परलोकमा अध्यक्ष हुन नभनेको तर आफ्नो विरोधीले त्यो प्रचार गरेको भन्दै आक्रोश पोखेका छन् । बैठकमा उपमहासचिव वर्षमान पुनले फरक विचार राख्ने साथीहरूलाई पनि बोल्न दिनुपर्ने बताए । उनले बैठकमा फरक विचारको सम्मान हुनुपर्ने र खुल्ला किसिमले बोल्न पाउनुपर्ने धारणा राखे ।\nबैठकले मंसिर अन्तिमतिर विशेष वा एकता महाधिवेशन, तत्काल केन्द्रीय समिति विघटन गर्ने र महाधिवेशन आयोजक समिति निर्माण गर्नेसहितका एजेन्डा तय गरेको छ । स्थायी समिति बैठकले भोलि बस्ने केन्द्रीय समिति बैठकका लागि विशेष महाधिवेशनसहितका एजेन्डा तय गरेको उपाध्यक्ष तथा प्रवक्ता अग्नि सापकोटाले बताए ।\nउनले भने, ‘केन्द्रीय समिति विघटन गर्ने र विशेष वा एकता महाधिवेशन गर्ने भन्ने प्रस्ताव आएको छ । मिति भोलि बस्ने केन्द्रीय समिति बैठकले तय गर्न सक्छ ।’\nकेन्द्रीय समिति भंग गरेर प्रचण्डको नेतृत्वमा महाधिवेशन आयोजक समिति बनाउने तयारी भएको बताइएको छ । महाधिवेशनलाई विशेष भन्ने कि एकताको भन्ने त्यो त्यही बेला तय हुने प्रचण्डले बैठकमा बताएको स्थायी समिति सदस्य रेखा शर्माले बताइन् । उनले भनिन्, ‘आजको बैठकमा केन्द्रीय समितिका लागि एजेन्डा तय भए । महाधिवेशन मंसिरमा गर्ने भन्ने छ । निर्वाचनको तयारी कसरी गर्ने भन्नेबारेमा पनि केन्द्रीय समितिमा छलफल हुन्छ । पार्टी एकताको कुरा चलिरहेको छ । अब एकता भएमा एकताको महाधिवेशन हुन्छ । तत्काल एकता नभए विशेष महाधिवेशन हुन्छ ।’\nमाओवादीको केन्द्रीय समितिको बैठक भोलि प्रज्ञा भवन कमलादीमा बस्नेछ । बैठक एकै दिनमा सक्ने तयारी गरेको बुझिएको छ ।\nप्रकाशित मिति: बुधबार, असोज ८, २०८२\n१६:४९\nशिलापत्र संवाददाता\nप्रतिक्रिया दिनुहोस्\nसमाचार\nतुइनखोला पहिरो :  पोखरा–काठमाडौं यातायातसमेत प्रभावित\nतुइनखोला पहिरो :  पोखरा–काठमाडौं यातायातसमेत प्रभावित\n2 min read\nसमाचार\nनख्खु जेलबाट भागेका शिव शिखर सहकारीका अध्यक्ष शर्मा पक्राउ\nनख्खु जेलबाट भागेका शिव शिखर सहकारीका अध्यक्ष शर्मा पक्राउ\n1 min read\nसमाचार\nमाओवादी केन्द्रले केन्द्रीय समिति विघटन गर्ने\nमाओवादी केन्द्रले केन्द्रीय समिति विघटन गर्ने\n1 min read\nहाम्रो छनौट\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nराजनीति\nनयाँ पार्टी निर्माण र पुराना पुनर्निर्माणको चुनौती\nसैद्धान्तिक–वैचारिक आधार कमजोर भएको पार्टी र नैतिक धरातल कमजोर तथा उग्र महत्त्वाकांक्षा भएको विवादित पात्र नेतृत्वमा पुग्यो भने सम्भावना भएको पार्टी पनि कसरी धराशायी हुन्छ भन्ने ज्वलन्त उदाहरण रास्वपा हो ।\n19 min read\nभर्खरै\nबाबुराम भट्टराईले दिए पार्टी अध्यक्षबाट राजीनामा\n1 min read\nतुइनखोला पहिरो :  पोखरा–काठमाडौं यातायातसमेत प्रभावित\n2 min read\nनख्खु जेलबाट भागेका शिव शिखर सहकारीका अध्यक्ष शर्मा पक्राउ\n1 min read\nविराट अस्पतालमा घाइते भेट्न पुगे अर्थमन्त्री खनाल\n1 min read\nस्थायी समिति बैठकमा नारायणकाजी र जनार्दन एक ठाउँमा, प्रचण्डले बोल्न नदिएको आरोप\n4 min read\nलोकप्रिय\nमन्त्री बन्दै महावीर पुन\n1 min read\nपाँच मन्त्रीको नाम सिफारिस गरिएपछि शीतलनिवासमा फोन– अहिले नै नियुक्त नगर्नू\n1 min read\nनेपालमा स्नाइपरहरू : बंगलादेशजस्तै प्रदर्शनकारीलक्षित आक्रमणको भयावह पुनरागमन\n9 min read\nमुख्य सचिव एकनारायण अर्याल पनि मन्त्रीको दौडमा, अर्याल भन्छन्-बेकारकाे हल्ला\n3 min read\nसुटुक्क बंगलादेश किन छिर्‍यो अमेरिकी सेना ? भारतमा भइरहेछ चिन्ता र चर्चा\n8 min read\nविचार\nआप्रवासी श्रम प्रणालीको अर्थ-राजनीति\n13 min read\nसांकेतिक भाषाको अन्तर्राष्ट्रिय दिवस : अधिकार र समावेशिता\n14 min read\nजेन–जी आन्दोलनको अबको बाटो\n19 min read\nब्लग\nजेन–जी आन्दोलन : अब जनतामा कसरी जाने ?\n18 min read\nजेन-जीलाई आग्रह: नेपालमै पढौँ, नेपालमै काम गरौँ र नेपालीलाई फर्काऔँ !\n4 min read\n‘दाइ, मेरो भिडियोचाहिँ नहाल्दिनुस् है, आमाले देख्नुभयो भने समस्या हुन्छ’\n3 min read\nशिक्षा\nप्रदर्शनकारीको तोडफोड र आगजनीका कारण युलेन्स स्कुलमा १ अर्ब २५ करोड बराबरको क्षति\n4 min read\nएउटा गतिलो टिम बनाउने काममा व्यस्त छु, केही दिन फोन नगर्नुहोला– शिक्षामन्त्री पुन\n1 min read\nतीन महिनाभित्र परीक्षाफल सार्वजनिक नगर्ने विश्वविद्यालयकाे अनुदान राेक्का गर्न शिक्षामन्त्रीकाे निर्देशन\n1 min read",
  "description": "नेकपा माओवादी केन्द्रको स्थायी समिति बैठकमा वरिष्ठ उपाध्यक्ष नारायणकाजी श्रेष्ठ र उपमहासचिव जनार्दन शर्माले 'बैठकमा बोलाउने अनि बोल्न नदिने' भन्दै आक्रोश पोखेका छन् । अध्यक्ष पुष्पकमल दाहाल प्रचण्ड बोलिसकेपछि वरिष्ठ उपाध्यक्ष श्रेष्ठले हतारमा बैठक बोलाउने र गहन छलफल गर्न नदिने गरेको भन्दै असन्तुष्टि पोखेको एक स्थायी समिति सदस्यले बताए ।\r\n\r\nश्रेष्ठको भनाइ...",
  "domain": "shilapatra.com",
  "enhanced": true,
  "fetched_at": "2025-09-24T11:40:16.148221Z",
  "id": "f0bd0dcca53052774b8a5c1880b77a9d96a5255cb284c811fa5e1fe4fe2c3dfb",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "स्थायी समिति बैठकमा नारायणकाजी र जनार्दन एक ठाउँमा, प्रचण्डले बोल्न नदिएको आरोप"
          ],
          [
            "og:url",
            "https://shilapatra.com/detail/168529/"
          ],
          [
            "og:description",
            "नेकपा माओवादी केन्द्रको स्थायी समिति बैठकमा वरिष्ठ उपाध्यक्ष नारायणकाजी श्रेष्ठ र उपमहासचिव जनार्दन शर्माले 'बैठकमा बोलाउने अनि बोल्न नदिने' भन्दै आक्रोश पोखेका छन् । अध्यक्ष पुष्पकमल दाहाल प्रचण्ड बोलिसकेपछि वरिष्ठ उपाध्यक्ष श्रेष्ठले हतारमा बैठक बोलाउने र गहन छलफल गर्न नदिने गरेको भन्दै असन्तुष्टि पोखेको एक स्थायी समिति सदस्यले बताए ।\r\n\r\nश्रेष्ठको भनाइ..."
          ],
          [
            "og:image",
            "https://shilapatracdn.de/uploads/posts/Prachanda-Final--1758711792.jpg"
          ],
          [
            "og:type",
            "article"
          ],
          [
            "og:site_name ",
            "स्थायी समिति बैठकमा नारायणकाजी र जनार्दन एक ठाउँमा, प्रचण्डले बोल्न नदिएको आरोप"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "स्थायी समिति बैठकमा नारायणकाजी र जनार्दन एक ठाउँमा, प्रचण्डले बोल्न नदिएको आरोप"
            ],
            [
              "og:url",
              "https://shilapatra.com/detail/168529/"
            ],
            [
              "og:description",
              "नेकपा माओवादी केन्द्रको स्थायी समिति बैठकमा वरिष्ठ उपाध्यक्ष नारायणकाजी श्रेष्ठ र उपमहासचिव जनार्दन शर्माले 'बैठकमा बोलाउने अनि बोल्न नदिने' भन्दै आक्रोश पोखेका छन् । अध्यक्ष पुष्पकमल दाहाल प्रचण्ड बोलिसकेपछि वरिष्ठ उपाध्यक्ष श्रेष्ठले हतारमा बैठक बोलाउने र गहन छलफल गर्न नदिने गरेको भन्दै असन्तुष्टि पोखेको एक स्थायी समिति सदस्यले बताए ।\r\n\r\nश्रेष्ठको भनाइ..."
            ],
            [
              "og:image",
              "https://shilapatracdn.de/uploads/posts/Prachanda-Final--1758711792.jpg"
            ],
            [
              "og:type",
              "article"
            ],
            [
              "og:site_name ",
              "स्थायी समिति बैठकमा नारायणकाजी र जनार्दन एक ठाउँमा, प्रचण्डले बोल्न नदिएको आरोप"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T11:04:00Z",
  "source": "Shilapatra",
  "store_path": "_store/f0/f0bd0dcca53052774b8a5c1880b77a9d96a5255cb284c811fa5e1fe4fe2c3dfb.json",
  "title": "स्थायी समिति बैठकमा नारायणकाजी र जनार्दन एक ठाउँमा, प्रचण्डले बोल्न नदिएको आरोप",
  "url": "https://shilapatra.com/detail/168529",
  "version": 1
}
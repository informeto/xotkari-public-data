{
  "author": "सेतोपाटी संवाददाता :: Setopati",
  "content": "तुइन खोलामा थुप्रिएको पाँच हजार ट्रक ढुंगामाटो हटाउन कति समय लाग्छ?\nपहिरोको ढुंगामाटो खसाल्दा नदीको बहावमा असर गर्छ कि गर्दैन?\nसेतोपाटी संवाददाता\nकाठमाडौं, असोज ८\nनारायणगढ–मुग्लिन सडक खण्डको तुलइ खोला अहिले पहिराको केन्द्र बनेको छ।\nदर्के न सिमसिमे भरी, टन्टलापुर घाम लागेका बेला पनि खसिरहने पहिराले उक्त रूट भएर यात्रा गर्ने यात्रु आजित बनेका छन्।\nसडक डिभिजन भरतपुरका कर्मचारी र त्यहाँ तैनाथ ट्राफिक, नेपाली प्रहरी र अरू सुरक्षा निकायका लागि पनि टाउको दुखाइको विषय बनेको छ।\nतुइन खोलाको आडैको पहिरो डेढ सातायता १३ पटक खसिकेकेको छ। पहिराले मानवीय एवम् अन्य भौतिक क्षति त भएको छैन। तर ४० घन्टासम्म यात्रु बाटामै अलपत्र पर्नुपरेको छ।\nमंगलबार अपराह्न ४ः५० बजे भीमकाय पहिरो खसेकाले अहिले त्यहाँ बाटो अवरूद्ध बनेको छ। तुइनखोलाको सवारी जामले पृथ्वी राजमार्गलाई समेत प्रभावित तुल्याएको छ। अहिले त्यहाँ लामो सवारी जाम रहेको यात्रुहरूले बताएका छन्।\nसडक डिभिजन भरतपुरका अनुसार हिजो अपराह्न १६००० घनमिटर हाराहारी परिमाणको पहिरो खसेको थियो।\nसडक डिभिजन भरतपुरका इन्जिनियर कृष्णप्रसाद आचार्यका अनुसार उक्त भीषण पहिरो पन्छाउन बिहीबार दिउँसोसम्म लाग्ने देखिएको छ। अहिले त्यहाँ दुवै तर्फबाट चारवटा उपकरण प्रयोग गरी सडकमा थुप्रिएको चट्टानसहितको माटो पन्छाउने काम भइरहेको आचार्यले जानकारी दिए।\n‘ठूलो पहिरो खसेकाले पन्छाउन चुनौतीपूर्ण बनिरहेको छ। पहिरो पन्छाउन बिहीबारसम्म लाग्ने देखिएको छ,’ उनले भने।\nयद्यपि बुधबार दिउँसो पानी परेकाले पहिरो पन्छाउन बाधा पुगेको छ।\nसडक डिभिजन भरतपुरले आकलन गरेको पहिराको परिमाण हेर्दा त्यहाँ ५ हजार ३३३ टिपरभन्दा बढी माटो–ढुंगा त्यहाँ थुप्रिएको छ। उक्त परिमाणको माटो टिपर वा ट्रकले ओसार्ने हो भने निकै दिन लाग्नसक्छ।\nतर स्काभेटर एवम् डोजरले त्रिशूली नदीतर्फ खसालिरहेकाले दुई दिनसम्ममा पहिरो पन्छाइसकिने सडक डिभिजन भरतपुरले बताएको हो।\nयत्रो परिणामको माटो, ढुंगा त्रिशूलीमा हाल्दा नदीको बहावमा कुनै असर गर्दै भनेर हामीले सडक डिभिजन भरतपुरका इन्जिनियर कृष्णप्रसाद आचार्यलाई सोध्यौं। उनले नदीको बहावमा त्यसले खासै असर नगर्ने बताए।\nखोलामा फाल्नुबाहेक अर्को विकल्प नभएकाले त्यतातिर नसोचिएको पनि उनले बताए।\n‘छिटो पहिरो पन्छाएर राजमार्ग सञ्चालनमा ल्याउनुपर्ने छ। खोलामा फाल्नेबाहेक बोकेर अन्त लैजाने अवस्था पनि छैन। यसबारेमा हामीले सोचेका छैनौं। छलफल पनि आवश्यक हो जस्तो लाग्दैन,’ उनले भने।\nतुइन खोलामा मात्रै होइन धादिङको जवाङ खोलाको पहिरो पनि त्रिशूली नदीमै हालेर पन्छाइएको थियो।\nनारायणगढ–मुग्लिन, पृथ्वी राजमार्गका अन्य खण्डमा पनि सुख्खा एवम् बर्खे पहिरो गइरहन्छ। त्यतिबेला पनि यही विकल्प प्रयोग गर्ने गरिएको छ। स्काभेटरको मद्दतले खोलामा माटो हाल्दा समय र खर्च दुवैको बचत हुने गरेको छ।\nभूगर्भविद् श्रीकल द्विवेदीले पहिरो पन्छाउन माटो खोलामा हाल्ने गलत प्रचलन नै बसिसेको बताए।\n‘अहिले आपतकालीन अवस्था छ। एउटा पहिरोले तीन दिन बाटो रोकिसकेको छ। यात्रु बाटैमा थुनिएका छन्, यस्तो बेलामा खोलामा माटो हाल्नु स्वाभाविकै हो। तर दीर्घकालीन हिसाबले हेर्दा यो विधि राम्रो होइन, खोलामा माटो हाल्दा तल्लो तटीय क्षेत्रमा असर पुग्छ। अचानक ठूलो बाढी आए भेलबाढीको रूप लिनसक्छ। खोलाको सतह माथि आउन सक्छ। जसले तटीय क्षेत्रमा कटानको समस्या निम्त्याउँछ,’ उनले भने।\nपहिरो पन्छाउँदा मात्र नभइ सडक निर्माण या विस्तार गर्दा पनि त्यही उपाय अपनाउँदा देशैभर भेलबाढीको जोखिम बढेकोतर्फ उनले सचेत गराए।\n‘यसर्थ अल्पकालीन उपाय त हुनसक्छ, तर हामीले दीर्घकालीन हित सोचेर काम गर्ने र सडकको माटो व्यवस्थापनको उपायबारे सोच्नुपर्छ,’ उनले भने।\nप्रकाशित मिति: बुधबार, असोज ८, २०८२\n१४:३५\nसिफारिस\nसुशीला कार्कीको प्रधानमन्त्री नियुक्तिपछि चर्चा पाएको 'आवश्यकताको सिद्धान्त', के हो यो?\nजसलाई साना–ठूला सबैले भन्छन् 'आशिका दिदी'\nएनआरएनएको सहयोगमा ट्राफिक कन्ट्रोल रूम बन्ने\nसञ्चारमन्त्री खरेलले भनेजस्तो १० सहरमा नि:शुल्क वाइफाइ दिन सम्भव होला?\nदसैं सुरू भएसँगै घर फर्कनेहरूको बढ्यो चहलपहल (तस्बिरहरू)\nजेनजी आन्दोलनमा निजी क्षेत्रको कति भयो क्षति?\nप्रतिक्रिया दिनुहोस्\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nमोटाउन नपाइने हो?\nपूजा ढुंगाना\nदसैंको आगमन र यात्राको अनिश्चितता\nविष्णु थापा\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nसाहित्यपाटी\nअर्कैकी दुलही!\nबिजय घिमिरे 'बिफल'\nयात्रा, सडक र स्यालुट!\nईश्वर पोखरेल\nसमयको गर्भमा हराएको काठमाडौँ!\nएलिना कार्की\nनिष्ठुरी बुवा!\nनिर्मल घिमिरे\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "नारायणगढ–मुग्लिन सडक खण्डको तुलइ खोला अहिले पहिराको केन्द्र बनेको छ।",
  "domain": "setopati.com",
  "enhanced": true,
  "fetched_at": "2025-09-24T09:18:33.068752Z",
  "id": "d4615e3bccd43b1c92d31efb3df59de01755aa5eb9214bd90eeaa90a6e848225",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "तुइन खोलामा थुप्रिएको पाँच हजार ट्रक ढुंगामाटो हटाउन कति समय लाग्छ?"
          ],
          [
            "og:url",
            "https://www.setopati.com/politics/370174/"
          ],
          [
            "og:description",
            "नारायणगढ–मुग्लिन सडक खण्डको तुलइ खोला अहिले पहिराको केन्द्र बनेको छ।"
          ],
          [
            "og:image",
            "https://www.setopati.com/uploads/posts/tuin-khola1-1758704421.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "तुइन खोलामा थुप्रिएको पाँच हजार ट्रक ढुंगामाटो हटाउन कति समय लाग्छ?"
            ],
            [
              "og:url",
              "https://www.setopati.com/politics/370174/"
            ],
            [
              "og:description",
              "नारायणगढ–मुग्लिन सडक खण्डको तुलइ खोला अहिले पहिराको केन्द्र बनेको छ।"
            ],
            [
              "og:image",
              "https://www.setopati.com/uploads/posts/tuin-khola1-1758704421.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T08:50:00Z",
  "source": "सेतोपाटी",
  "store_path": "_store/d4/d4615e3bccd43b1c92d31efb3df59de01755aa5eb9214bd90eeaa90a6e848225.json",
  "title": "तुइन खोलामा थुप्रिएको पाँच हजार ट्रक ढुंगामाटो हटाउन कति समय लाग्छ?",
  "url": "https://www.setopati.com/politics/370174",
  "version": 1
}
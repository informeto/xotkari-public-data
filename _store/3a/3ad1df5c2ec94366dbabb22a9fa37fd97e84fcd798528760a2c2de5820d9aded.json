{
  "author": "सेतोपाटी संवाददाता :: Setopati",
  "content": "कांग्रेस गण्डकीले भन्यो– सभापति बिरामी हुनुहुन्छ भनेर चुप लाग्न सकिँदैन\nसेतोपाटी संवाददाता\nकाठमाडौं, असोज ९\nनेपाली कांग्रेस गण्डकीका सभापति शुक्रराज शर्माले देशलाई छिटोभन्दा छिटो निकास दिन कांग्रेसले आधिकारिक निर्णय लिनुपर्ने बताएका छन्।\nसभापति शेरबहादुर देउवा बिरामी भए पनि अरू पदाधिकारी, केन्द्रीय कार्यसम्पादन समिति र केन्द्रीय समिति बैठक बसेर देशलाई निकास दिने गरी आधिकारिक निर्णय लिनुपर्ने उनले बताएका हुन्।\n‘पार्टी सभापति बिरामी हुनुहुन्छ भनेर चुप लागेर बस्न सकिँदैन,’ उनले भने, ‘देशलाई निकास दिन र विरोधीका लागि पनि बाटो देखाउन चाँडो भन्दा चाँडो कांग्रेसले उपयुक्त निर्णय गर्नुपर्छ।’\nकांग्रेस गण्डकी प्रदेश कार्यसम्पादन समितिको मंगलबार बसेको बैठकले जेनजी आन्दोलनबाट उत्पन्न राष्ट्रिय संकटबारे गम्भीर छलफल गरेर देश, संविधान र पार्टी जोगाउन पनि यथाशीघ्र निर्णय लिनुपर्ने उनले बताए।\n‘कार्यसम्पादन समितिको बैठकले कांग्रेसले अब अवलम्बन गर्ने बाटोबारे निर्णय लिन पार्टीको पदाधिकारी बैठक, केन्द्रीय कार्यसम्पादन समिति, केन्द्रीय कार्यसमिति, महासमिति, विशेष महाधिवेसन वा १५ औं महाधिवेशनमध्ये कुन सहज हुन्छ त्यसै निकायबाट अथाशीघ्र निर्णय लिई निकास दिनुपर्छ,’ निर्णयमा भनिएको छ, ‘देश जलेको विषम परिस्थितिमा कुनै पनि बहानामा समय खेर फाल्न हुँदैन।’\nप्रदेश सभापति शर्माले जेनजी पुस्ताका युवाहरूले उठाएका मुद्दा आफूहरूले ३, ४ बर्ष अघिदेखि उठाउँदै आएको पनि बताए।\nदेशमा भ्रष्टाचार झाँगिएको र पार्टीमा इमान्दार व्यक्तिले अवसर नपाएको विषय सभापति शेरबहादुर देउवाकै अगाडि पनि राखेको उनले बताए।\n‘भ्रष्टाचारबाट पार्टीलाई मुक्त पार्नुपर्छ। इमान्दार, नैतिकवान मुल्य भएकालाई राख्नुपर्छ भनेर हामीले ३, ४ वर्ष अघिदेखि उठाउँदै आएका थियौं। सभापतिकै सामुन्ने पनि यी कुरा राखेका थियौं,’ उनले भने, ‘अहिले जेनजी युवाहरूले उठाएका मुद्दा हामीले ३, ४ वर्षदेखि उठाउँदै आएका मुद्धा हुन्।’\nराजनीतिक दल नसुधारिकन देश र समाज सुधार्न नसकिने पनि उनले बताए। पार्टीले प्रजातन्त्र छाड्दा जनताले कांग्रेस छाडेको भन्दै उनले प्रजातान्त्रिक मूल्य र मान्यताअनुसार पार्टी अघि बढाउनुपर्ने बताए।\nजेनजी आन्दोलनका क्रममा सभापति देउवासहित नेताहरूमाथि गरिएको भौतिक आक्रमणको भत्र्सना गर्दे प्रदेश कार्यसम्पादन समितिले स्वास्थ्य लाभको कामना गरेको छ।\nजेनजीले उठाएका जायज मागलाई आत्मसाथ गरी आपसी सद्भाव र पार्टीहरुवीच छलफल र समन्वय गर्ने पनि कांग्रेस गण्डकीले निर्णय गरेको छ।\nआन्दोलनका क्रममा सहादत प्राप्त गरेका परिवारलाई समवेदना र घाइतेको शीघ्र स्वास्थ्य लाभको कामना पनि गरेको छ। जेनजी आनदोलनका नाममा घएका धनजनको क्षतिबारे न्यायिक छानबिन गर्न माग गरेको कांग्रेस गण्डकीका प्रवक्ता माधव बास्तोला ‘मधु’ले बताए।\nबैठकमा गण्डकी प्रदेशका मुख्यमन्त्री एवं पार्टी केन्द्रीय सदस्य सुरेन्द्रराज पाण्डेलगायत कांग्रेस गण्डकीका पदाधिकारी उपस्थित थिए।\nप्रकाशित मिति: बिहीबार, असोज ९, २०८२\n१७:१२\nसिफारिस\nपाँच आधारमा जनार्दनको निष्कर्ष- माओवादी केन्द्र विघटितजस्तै छ (पूर्णपाठ)\nदेशलाई संकटतर्फ धकेल्ने षड्यन्त्र भइरहेको छ, निर्वाचनको पक्षमा उभिऊँः प्रचण्ड\nजनार्दनले फरक मत राख्दै भने - प्रचण्डसहित पदाधिकारी महाधिवेशनमा सामेल नहोऔं\nविशेष महाधिवेशनबारे प्रचण्डले अघि सारेका ७ प्रस्ताव\nचर्चित गीत 'माण्ठ हुँ म माण्ठ' बनाउँदाको कथा\nपाँचवटा उपकरण प्रयोग गरी पन्छाउन थालियो तुइन खोलाको पहिरो\nप्रतिक्रिया दिनुहोस्\nविचार\nसंकटग्रस्त टेलिकम कम्पनीहरू धराशायी पारेर मुलुकलाई के फाइदा?\nअमित ढकाल\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nब्लग\nमोटाउन नपाइने हो?\nपूजा ढुंगाना\nदसैंको आगमन र यात्राको अनिश्चितता\nविष्णु थापा\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nसाहित्यपाटी\nमनको बार!\nपूर्ण ओली\nबर्बरिकको खोजी!\nढाकामोहन बराल\nदसैँ आयो खुसी आएन!\nकेशव राज शर्मा\nसत्यको आलोकमा जुनकिरी\nभारती न्यौपाने\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "नेपाली कांग्रेस गण्डकीका सभापति शुक्रराज शर्माले देशलाई छिटोभन्दा छिटो निकास दिन कांग्रेसले आधिकारिक निर्णय लिनुपर्ने बताएका छन्।",
  "domain": "setopati.com",
  "enhanced": true,
  "fetched_at": "2025-09-25T11:50:48.323895Z",
  "id": "3ad1df5c2ec94366dbabb22a9fa37fd97e84fcd798528760a2c2de5820d9aded",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "कांग्रेस गण्डकीले भन्यो– सभापति बिरामी हुनुहुन्छ भनेर चुप लाग्न सकिँदैन"
          ],
          [
            "og:url",
            "https://www.setopati.com/politics/370292/"
          ],
          [
            "og:description",
            "नेपाली कांग्रेस गण्डकीका सभापति शुक्रराज शर्माले देशलाई छिटोभन्दा छिटो निकास दिन कांग्रेसले आधिकारिक निर्णय लिनुपर्ने बताएका छन्।"
          ],
          [
            "og:image",
            "https://www.setopati.com/uploads/posts/gandaki-1758799577.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "कांग्रेस गण्डकीले भन्यो– सभापति बिरामी हुनुहुन्छ भनेर चुप लाग्न सकिँदैन"
            ],
            [
              "og:url",
              "https://www.setopati.com/politics/370292/"
            ],
            [
              "og:description",
              "नेपाली कांग्रेस गण्डकीका सभापति शुक्रराज शर्माले देशलाई छिटोभन्दा छिटो निकास दिन कांग्रेसले आधिकारिक निर्णय लिनुपर्ने बताएका छन्।"
            ],
            [
              "og:image",
              "https://www.setopati.com/uploads/posts/gandaki-1758799577.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-25T11:27:00Z",
  "source": "सेतोपाटी",
  "store_path": "_store/3a/3ad1df5c2ec94366dbabb22a9fa37fd97e84fcd798528760a2c2de5820d9aded.json",
  "title": "कांग्रेस गण्डकीले भन्यो– सभापति बिरामी हुनुहुन्छ भनेर चुप लाग्न सकिँदैन",
  "url": "https://www.setopati.com/politics/370292",
  "version": 1
}
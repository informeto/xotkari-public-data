{
  "author": "सुनिता सिटौला :: Setopati",
  "content": "खुलेको ४ दिनमै जल्यो टिकटकर अंशु बर्माको 'चिया–बगान', भन्छन्– फेरि उठ्नेछौं\nसुनिता सिटौला\nकाठमाडौं, असोज ८\nअंशु बर्मा।\nगत भदौ २४ गते साँझ ६ बजेतिर टिकटकर अंशु बर्माको मोबाइल फोनमा लगातार घन्टी बज्यो। खल्तीमा रहेको मोबाइल निकालेर हेरे।\nत्यो घन्टी टिकटकमा आएको म्यासेज अथवा नोटिफिकेसन थिएन। 'चिया–बगान' मा आगो लागेको भिडिओको थियो। छरछिमेकीले उनलाई चिया–बगान जलेको भिडिओ खिचेर पठाएका थिए।\nचिया–बगान उनी सहित चार जना लगानीकर्ताको साझेदारीमा भर्खरै खुलेको चिया पसल थियो।\n'एक छिन त केही सोच्नै सकिनँ। छिमेकीले चिया–बगान जलेको भिडिओ पठाइरहेका थिए,' अंशुले भने, 'हतारिँदै सिसिटिभी हेरेँ, साँच्चै चिया–बगान दनदनी बल्दै थियो। मेरो शरीर काम्न थाल्यो। के गर्ने, के नगर्ने सोच्नै सकिनँ।'\nउनी त्यस बेला ललितपुरको मेघा अस्पतालमा थिए। अघिल्लो दिन जेन–जी प्रदर्शनमा घाइते भएकाहरूको उपचार सहयोगका लागि दिनभर त्यहीँ रहेको उनले बताए।\nआन्दोलनले गर्दा बाहिर निस्किन सक्ने अवस्था थिएन। चिया–बगान जलेको खबर पाएर पनि उनी पुग्न सकेनन्। भोलिपल्ट बिहानै गए। सबै जलेर खरानी भएको थियो।\nउनले भने, 'बाँस त सबै खरानी भएछ। जल्ने जति जलिहाल्यो। कफी मेसिन, फ्रिज, टिभी, मुडा, टेबल, भाँडा चाहिँ चोरेछन्।'\nअंशुको टिमले चिया–बगान खोल्न ६० लाख रूपैयाँभन्दा बढी लगानी गरेको थियो। गत भदौ २० गते मात्र यसले सेवा सुरू गरेको थियो। सेवा सुरू भएको चार दिनमै आन्दोलनकारीले चिया–बगान जलाइदिएको उनले बताए।\nत्यति ठूलो लगानीमा सुरू गरेको व्यवसाय प्रारम्भिक दिनमै ध्वस्त भए पनि अंशुको टिमले हिम्मत हारेन। उनीहरूले करिब एक सातामै आफ्नो सपनाको चिया–बगान सञ्चालनमा ल्याए।\n'एक सातामै चिया बगान पुरानै स्वरूपमा ल्याएका छौं। गोदाम बन्दै थियो। त्यसको हिसाब निकाल्न नपाई खरानी भयो,' उनले भने, 'अहिले पनि उत्तिकै लगानी गरेर सञ्चालनमा ल्यायौं। साथीहरूले तिहारपछि सुरू गरौं भनेका थिए। मैले बिजोग हेर्न सकिनँ।'\nअनाहकमा व्यवसाय खरानी हुँदा अंशु दुःखी छन्। किन र कसले आगो लगाएको हो भन्ने थाहा पाएका छैनन्। सिसिटिभी फुटेज हेर्दा आगो लगाउने केही व्यक्ति चिनेकै हुन् जस्तो उनलाई लागेको छ। त्यो फुटेजसहित प्रहरीमा उजुरी दिएका छन्।\nजसले जे रिसले आगो लगाएको भए पनि आफूहरू फेरि उठ्ने उनको भनाइ छ।\nअंशु चर्चित टिकटकर हुन्। उनको आम्दानीको मुख्य स्रोत पनि टिकटक नै हो। उनी टिकटकमा राम्रै जमेका छन्।\nउनले भने, 'कोभिड महामारीको लकडाउनमा समय बिताउन टिकटक चलाउन थालेको थिएँ। राम्रै आम्दानी हुँदो रहेछ। त्यसलाई बढाउँदै लगेँ।'\nअंशुका अनुसार उनले टिकटककै आम्दानीबाट उनले दुई वर्षअघि महेन्द्रनगरमा 'नोट–बुक' उद्योग खोलेका थिए। त्यो उद्योग उनका बुबाले सम्हालेका छन्। अंशुले एउटा इस्टिच्युटमा साझेदारी पनि गरेका छन्।\nउनको पछिल्लो लगानी चिया–बगानमा हो।\nअंशु सुदूरपश्चिम कञ्चनपुरको महेन्द्रनगरका स्थाथी बासिन्दा हुन्। उनले महेन्द्रनगरमै कक्षा बाह्रसम्मको पढाइ पूरा गरे। त्यसपछि कानुन विषय पढ्ने र वकिल बन्ने सपना लिएर सन् २०१९ को मध्यतिर काठमाडौं आएका थिए।\nकीर्तिपुरमा कोठा भाडामा लिएर बसे। कानुनमा स्नातक तहको पढाइका लागि प्रवेश परीक्षाको तयारी सुरू गरे तर कोभिडका कारण लकडाउन भएपछि घर फर्के। त्यही समयमा उनले टिकटक चलाउन सुरू गरेका हुन्।\nकानुन पढ्ने धोको छँदै थियो। उनी फेरि काठमाडौं आए। हाल उनी स्नातक तह तेस्रो वर्षका विद्यार्थी हुन्।\nपढाइकै सिलसिलामा भेटिएका साथीहरूबीच व्यवसायको योजना बनेर चिया–बगानको काम सुरू भएको थियो।\n'हामी साथीहरू भेट गरिहन्थ्यौं, चिया गफ भइरहन्थ्यो,' अंशुले भने, 'सानो चिटिक्कको चिया पसल खोल्नुपर्छ भन्ने कुरा भइरहन्थ्यो। त्यसै अनुसार योजना बनाएर लगानी गरेका थियौं।'\nयोजना अनुसार डिजाइन तयार भएपछि उनीहरूले कीर्तिपुरमा १६ आना जग्गा भाडामा लिए। काम सुरू गरेको तीन सातामा डिजाइन अनुसार बाँसको कटेज तयार भयो।\nउनले वरिपरि गिटी बिच्छ्याए। सामान्य बाँस र बेतका मुडा, टेबल राखे। खरको छानो हालेर गाउँको झल्को दिए।\nअनि चिया–बगान नाममा चिटिक्कको चियापसल तयार भएको थियो।\nयसरी सुरू भएको चिया पसलमा आन्दोलनका नाममा तोडफोड, लुटपाट र आगजनी होला भन्ने अंशु र उनका साथीहरूले कहिल्यै, कुनै हिसाबले कल्पना गरेका थिएनन्।\nदेशमा व्यवसायको सुरक्षा नहुने हो भने नयाँ लगानीकर्ता आउँदैनन्, अहिलेका लगानीकर्ताले लगानी विस्तार गर्दैनन् भन्ने अंशुलाई लागेको छ।\nसामाजिक सञ्जालप्रति राज्य संयन्त्रको धारणा ठीक छैन भन्ने पनि उनलाई लागेको छ।\n'विदेशमा सामाजिक सञ्जालबाट आम्दानी गर्नेलाई राज्यले सम्मान गर्छ, हाम्रोमा खेदो गर्दा रहेछन्,' उनले भने. 'व्यवसायीलाई हेर्ने नजरमा पनि सुधार गर्न जरूरी छ।'\n#Chiya Bagan fire\n#Kathmandu protests\n#Gen-Z Movement Nepal\n#Kirtipur tea shop\n#TikTok income Nepal\n#चिया बगान आगलागी\n#जेनजी आन्दोलन\n#Gen-Z Protest\n#Ansu Verma\nप्रकाशित मिति: बुधबार, असोज ८, २०८२\n१०:५१\nसिफारिस\nएनआरएनएको सहयोगमा ट्राफिक कन्ट्रोल रूम बन्ने\nसञ्चारमन्त्री खरेलले भनेजस्तो १० सहरमा नि:शुल्क वाइफाइ दिन सम्भव होला?\nदसैं सुरू भएसँगै घर फर्कनेहरूको बढ्यो चहलपहल (तस्बिरहरू)\nजेनजी आन्दोलनमा निजी क्षेत्रको कति भयो क्षति?\nजसलाई साना–ठूला सबैले भन्छन् 'आशिका दिदी'\nअर्थमन्त्रीलाई इमेल लेखेपछि तत्काल समाधान भएका ३ काम\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nअपहरणपछि हत्या गरिएका अभिषेककी आमाको 'इमो' मा आएको थियो फिरौतीको मेसेज\nअपहरणपछि मागिएको थियो ५ करोड फिरौती, बालक मृत भेटिएपछि आफन्तहरूसँग सोधपुछ\nप्रतिक्रिया दिनुहोस्\nथप\nबजार अर्थतन्त्र\nखुलेको ४ दिनमै जल्यो टिकटकर अंशु बर्माको 'चिया–बगान', भन्छन्– फेरि उठ्नेछौं\nकाँकरभिट्टाबाट करिब तीन अर्बको पेट्रोलियम पदार्थ आयात\nजेनजी आन्दोलनमा निजी क्षेत्रको कति भयो क्षति?\nकुखुरा मासुको मूल्य घट्यो\nतीन गुणाले बढ्यो वैदेशिक लगानी स्वीकृति\nवीरगञ्ज नाका हुँदै २६ अर्बको पेट्रोलियम पदार्थ आयात\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nबालबालिकाहरूले कसरी सिक्दछन्?\nभरत पोख्रेल (यात्री)\nनेपाली मह: स्वाद र सम्भावनाको मिठास!\nसुरेन्द्र राज जोशी\nसाहित्यपाटी\nनिष्ठुरी बुवा!\nनिर्मल घिमिरे\nदसैँ आयो रे!\nसाजन विश्वकर्मा\nमेरो दिवा सपना!\nडम्बर कार्की\nहरियो मकैवाली!\nगेहनाथ गौतम\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "'चिया–बगान दनदनी बल्दै थियो। मेरो शरीर काम्न थाल्यो।'",
  "domain": "setopati.com",
  "enhanced": true,
  "fetched_at": "2025-09-24T05:50:37.081252Z",
  "id": "9caa9ed5cbafa04278355a65079157ec2363238b7a4e2d22a0783520466bd16c",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "खुलेको ४ दिनमै जल्यो टिकटकर अंशु बर्माको 'चिया–बगान', भन्छन्– फेरि उठ्नेछौं"
          ],
          [
            "og:url",
            "https://www.setopati.com/kinmel/business/370098/"
          ],
          [
            "og:description",
            "'चिया–बगान दनदनी बल्दै थियो। मेरो शरीर काम्न थाल्यो।'"
          ],
          [
            "og:image",
            "https://www.setopati.com/uploads/posts/chiya-bagan2-1758637671.JPG"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "खुलेको ४ दिनमै जल्यो टिकटकर अंशु बर्माको 'चिया–बगान', भन्छन्– फेरि उठ्नेछौं"
            ],
            [
              "og:url",
              "https://www.setopati.com/kinmel/business/370098/"
            ],
            [
              "og:description",
              "'चिया–बगान दनदनी बल्दै थियो। मेरो शरीर काम्न थाल्यो।'"
            ],
            [
              "og:image",
              "https://www.setopati.com/uploads/posts/chiya-bagan2-1758637671.JPG"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T05:06:00Z",
  "source": "सेतोपाटी",
  "store_path": "_store/9c/9caa9ed5cbafa04278355a65079157ec2363238b7a4e2d22a0783520466bd16c.json",
  "title": "खुलेको ४ दिनमै जल्यो टिकटकर अंशु बर्माको 'चिया–बगान', भन्छन्– फेरि उठ्नेछौं",
  "url": "https://www.setopati.com/kinmel/business/370098",
  "version": 1
}
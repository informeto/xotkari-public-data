{
  "author": "नवराज कुँवर :: दसैँको समाजशास्त्र : किन फरक छ नेपाल र भारतबीच सेलिब्रेसनको शैली ? (भिडियोसहित)",
  "content": "दसैँको समाजशास्त्र : किन फरक छ नेपाल र भारतबीच सेलिब्रेसनको शैली ? (भिडियोसहित)\n-\nनवराज कुँवर\n|\n                                                    बिहीबार, असोज १६, २०८२\nA\n+\nA\nA\n-\nदसैँ (नौरथा) हिन्दु धर्मावलम्बीले असोज महिनाको शुक्ल प्रतिपदादेखि नवमीसम्म दुर्गाको आराधना गरी दसौँ दिन बिहान विजया दशमीका दिन मान्यजनको हातबाट टीका–आशीर्वाद ग्रहण गरी पूर्णिमासम्म मनाउने गरिन्छ । असोज शुक्ल प्रतिपदा (घटस्थापना) मा जमरा राखी नवमीसम्म नौरथा विधिले हरेक दिन फरक देवीहरूको पूजा आराधना गरिन्छ ।\nप्रतिपदादेखि क्रमशः दुर्गाका विभिन्न रूप शैलपुत्री, ब्रह्मचारिणी, चन्द्रघन्टा, कुष्माण्डा, स्कन्दमाता, कात्यायनी, कालरात्री, महागौरी, सिद्धिदात्रीको चण्डी पाठ गरिन्छ । अनि नवदुर्गासहित तृशक्ति महाकाली, महालक्ष्मी र महासरस्वतीको विशेष पूजाआजा हुन्छ । विजया दशमीको दिन भगवतीले दानवी शक्तिमाथि र रामले रावणमाथि विजय हासिल गरेको अवसरमा खुसीयालीसाथ नवदुर्गाको प्रसादस्वरुप रातो टीका र जमरा लगाउने चलन छ । यसपल्ट १६ असोजमा विजया दशमी अर्थात् टीका लगाउने दिन परेको छ ।\nदसैँ पर्वसँग जोडिएका विभिन्न किंवदन्तीमध्ये दुई प्रमुख छन् । ऋग्वेदसहित वेदमा वर्णित सबैभन्दा पुरानो किंवदन्ती पौराणिक चरित्र 'दुर्गा'सँग सम्बन्धित छ । 'दुर'को अर्थ 'दूरस्थ' वा 'कठिन', 'गा'को अर्थ 'गुज्रनु' अर्थात् 'दुर्गा'को अर्थ 'अजेय' भनिएको छ । महाभारत र रामायणमा पनि दुर्गाको वर्णन छ । यद्यपि, उनको नामहरू फरक–फरक सन्दर्भमा उल्लेख गरेको पाइन्छ । दुर्गालाई १ सय ८ नामबाट चिन्न सकिन्छ ।\nहिन्दु भगवती दुर्गा एक योद्धा हुन्, जो बाघमा सवार गर्छिन् । रोचक के भने, दुर्गा वा उनीजस्ती देवीको वर्णन बौद्ध, जैन र सिख धर्ममा पनि रहेको बताइन्छ ।\nहिन्दु धर्मशास्त्रमा उल्लेख गरिएअनुसार, महिषासुर दानवले देवलोकमा आतङ्क मच्चाएका थिए । दैत्य महिषासुरसहितका राक्षसलाई देवी दुर्गाले वध गरेकी थिइन् । दुर्गा र महिषासुरबीच दश दिनसम्म युद्ध चलेको थियो । पछि दुर्गाले महिषासुरको वध गरेसँगै यसलाई असत्यमाथि सत्यको जितका रूपमा लिएर मनाउने गरिएको धर्म, संस्कृतिका जानकारहरू बताउँछन् । त्यसैले दसैँको मुख्य दिनलाई विजया दशमी भन्ने गरिन्छ ।\nदसैँको पहिलो नौ दिन दुर्गा र महिषासुरका विभिन्न अवतारहरूबीच भएको युद्धको प्रतीक हो । दशौँ दिन दुर्गाले महिषासुरलाई हराएकी थिइन् ।\nयसबाहेक दसैँसँग जोडिएको अर्को कथा रामायण हो । विष्णुको अवतार मानिने त्रेतायुगका रामले रावणको वध विजया दशमीकै दिन गरेका थिए । रामपत्नी देवी सीताको अपहरण गरेको रावणविरुद्ध युद्ध जित्न रामले दुर्गाको आशीर्वाद पाएको पनि मानिन्छ । दशमीकै दिन रामले रावणको वध गरेका थिए । कतिपय हिन्दुहरू यसलाई पवित्र दिन मान्न रावण र अरु राक्षसको पुतला बनाएर जलाउने गर्छन् ।\nअसोज (असोज) महिनाको शुक्ल पक्षको दशमी तिथि दसैँको प्रमुख दिन हो, जसलाई विजया दशमी भनिन्छ । आफ्ना नाता कुटुम्ब, मान्यजनबाट टीका, जमरासहित आशीर्वादा थाप्ने चलन छ । पर्वमा नयाँनयाँ कपडाहरू लगाउने, आफ्नो क्षमताअनुसार मीठोमसिनो खाना खाने–खुवाउने, घर आँगन, बाटोघाटो, गाँउ बस्ती सफा गर्नेलगायत काम गरिन्छ ।\nशक्तिवादका अनुयायीहरूका लागि यो देवी दुर्गाको विजयको प्रतिनिधित्व गर्दछ । विजया दशमीको पहिलो दिन घटस्थापना हो भने यसै दिनदेखि नौरथा सुरु हुन्छ । घटस्थापनाका दिन घरघरमा जमरा राखिन्छ । नौरथाको सातौँ दिनलाई फूलपाती अथवा महासप्तमी भनिन्छ ।\nनौरथाको आठौँ दिनलाई महाअष्टमी भनिन्छ । यस दिनमा महाकाली–भद्रकालीको विशेष पूजा–आजा गरिन्छ । देवीभागवत् अनुसार प्राचीन् कालमा दक्ष प्रजापतिको यज्ञ नाश गर्ने ज्यादै शक्तिशाली भद्रकाली करोडौँ योनी–शक्तिका साथ अष्टमीका दिन उत्पन्न भएकाले पूजा गर्ने चलन छ ।\nनौरथाको नवौँ दिन महानवमीमा खासगरी सिद्धिद्धात्रि देवीको पूजा–आजा गरिन्छ । यसै दिन बिहान कालपूजा, हातहतियारहरू तथा सवारीसाधनहरू आदिलाई बलि दिई विश्वकर्माको पूजा पनि सम्पन्न गरिन्छ ।\nनौरथाको दशौँ दिनलाई विजया दशमी पनि भनिन्छ । यस दिन भगवान् रामचन्द्रले रावणमाथि विजय प्राप्त गरेकाले यसलाई विजया दशमी भनिएको हो भन्ने कथन छ । यस दिनमा देवीका मूर्तिहरू र नवपत्रिकालाई बाजा, गाजा वा वैदिक मन्त्र जपी जलाशयमा लगेर सेलाइन्छ । त्यसपछि घडाको जलले अभिषेक गरी देवीलाई चढाएको रातो अनि सेतो वस्त्रको कपडालाई प्रसादको रूपमा घाँटीमा लगाउने चलन छ ।\nसाइतअनुसार घरको मूलीले भगवतीको प्रसादस्वरूप अबिर र दहीमा मुछेको चामलको टीका निधारमा, जमरा टाउकोमा लगाई दक्षिणासहित आशीर्वाद दिन्छन् । त्यसपछि सपरिवार आफन्त, मान्यजनकहाँ टीका लगाउन जान्छन् । दसैँको बलिप्रथा भने विवादित चलन मानिन्छ ।\nफरक-फरक शैली\nनेपाल र भारत दुवै हिन्दु बहुल देश हुन् । दसैँ पर्वलाई हिन्दु संस्कृतिकै उपज मानिन्छ । तर, मान्ने शैली भने फरक–फरक देखिन्छ । बलि प्रथादेखि निधारमा टीका लगाउने परम्परामा दुई देशबीच स्पष्ट भिन्नता छ । भारतमा दसैँले उच्च महत्त्व पाएको छैन । यसको साटो दिपावलीलाई भव्य रूपमा मनाउने गरिएको छ । नेपाली समाजमा तिहारलाई दोस्रो ठूलो चाड मानिन्छ । हिन्दु धर्मबाट आएको दसैँ हिन्दु समाजमै मनाउने शैलीमा देखिएको यो विभिन्नता किन ?\nदसैँजस्ता पर्वमा देखिएको डिजिटाइजेसनले भविष्यमा कस्तो प्रभाव पार्ला ?\nयसबारे हामीले त्रिभुवन विश्वविद्यालयका समाजशास्त्री\nविष्णुप्रसाद वसेल\nसँग कुराकानी गरेका छौँ । संवादमा उनले दसैँको समाजशास्त्रीय दृष्टिकोणका साथै यस पर्वका सकारात्मक प्रभावहरूबारे प्रकाश पारेका छन् ।\nहेर्नुहोस् भिडियोः\nप्रकाशित मिति: बिहीबार, असोज १६, २०८२\n११:४०\nनवराज कुँवर\nप्रतिक्रिया दिनुहोस्\nसमाचार\nराष्ट्रपतिले पुरोहितबाट लगाए दसैँको टीका र जमरा\nराष्ट्रपतिले पुरोहितबाट लगाए दसैँको टीका र जमरा\n1 min read\nब्लग\nखसी चराउन जाँदाको दसैँ झलझली सम्झिन्छुु\nखसी चराउन जाँदाको दसैँ झलझली सम्झिन्छुु\n4 min read\nसमाचार\nभोलिदेखि भारी वर्षाको सम्भावना : सरकारले दियो बाली जोगाउन सुझाव\nभोलिदेखि भारी वर्षाको सम्भावना : सरकारले दियो बाली जोगाउन सुझाव\n4 min read\nहाम्रो छनौट\nराजनीति\nदण्डहीनताको अन्त्य गर्न तत्कालीन सरकार र आन्दोलनकारीलाई न्यायको कठघरामा उभ्याऊ\n10 min read\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nभर्खरै\nझापामा बस दुर्घटना हुँदा दुई जनाको मृत्यु, १३ जना घाइते\n1 min read\nराष्ट्रपतिले पुरोहितबाट लगाए दसैँको टीका र जमरा\n1 min read\nराजधानीको चोक–चोकमा जमराको व्यापार (तस्वीरहरू)\n1 min read\nदसैँको समाजशास्त्र : किन फरक छ नेपाल र भारतबीच सेलिब्रेसनको शैली ? (भिडियोसहित)\n1 min read\nदसैँको मिथिला रूप : आस्था, अन्धविश्वास र आजको विकृति\n10 min read\nलोकप्रिय\nगुण्डुमा ओलीको भाषण र गृह मन्त्रालयको  वक्तव्य\n3 min read\nबालेनको विरोध गरे 'तेरो लास पनि नभेटिएला' भन्दै धम्काएपछि माजिदले दिए साइबर ब्युरोमा उजुरी\n1 min read\n१७ वर्षपछि पूर्वराजाको हैसियत स्वीकारेका ज्ञानेन्द्र शाह\n2 min read\nदेउवानिवासमा सुरुङभित्र पैसा भेटिएको विषयमा पूर्णबहादुरले के भने ?\n2 min read\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nविचार\nदसैँको मिथिला रूप : आस्था, अन्धविश्वास र आजको विकृति\n10 min read\nशोकको छायामा आशाको दसैँ\n7 min read\nओलीको छायामुनि अंकुरिएको विद्रोह\n6 min read\nब्लग\nखसी चराउन जाँदाको दसैँ झलझली सम्झिन्छुु\n4 min read\nयसपालि त यस्तै भयो आमा, अर्को दसैँमा आउँछु\n1 min read\nआधार शिविरको टेन्टबाट मध्यरातमा जे देखियो...\n19 min read\nशिक्षा\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nभोलिसम्म शिक्षकको तलब नदिने प्रधानाध्यापकलाई कारबाही गरिनेछ: शिक्षामन्त्री पुन\n1 min read\nसीटीईभीटीलाई शिक्षामन्त्री पुनको चार बुँदे निर्देशन\n1 min read",
  "description": "हिन्दु भगवती दुर्गा एक योद्धा हुन्, जो बाघमा सवार गर्छिन् । रोचक के भने, दुर्गा वा उनीजस्ती देवीको वर्णन बौद्ध, जैन र सिख धर्ममा पनि रहेको बताइन्छ । ",
  "domain": "shilapatra.com",
  "enhanced": true,
  "fetched_at": "2025-10-02T07:27:48.729200Z",
  "id": "4e37ab366b45c47befd484b7c94f56dc5538d463abdc6424224a4e19e2b6e464",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "दसैँको समाजशास्त्र : किन फरक छ नेपाल र भारतबीच सेलिब्रेसनको शैली ? (भिडियोसहित)"
          ],
          [
            "og:url",
            "https://shilapatra.com/detail/168439/"
          ],
          [
            "og:description",
            "हिन्दु भगवती दुर्गा एक योद्धा हुन्, जो बाघमा सवार गर्छिन् । रोचक के भने, दुर्गा वा उनीजस्ती देवीको वर्णन बौद्ध, जैन र सिख धर्ममा पनि रहेको बताइन्छ । "
          ],
          [
            "og:image",
            "https://shilapatracdn.de/uploads/posts/Dasain-story-shilapatra-1759334418.jpg"
          ],
          [
            "og:type",
            "article"
          ],
          [
            "og:site_name ",
            "दसैँको समाजशास्त्र : किन फरक छ नेपाल र भारतबीच सेलिब्रेसनको शैली ? (भिडियोसहित)"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "दसैँको समाजशास्त्र : किन फरक छ नेपाल र भारतबीच सेलिब्रेसनको शैली ? (भिडियोसहित)"
            ],
            [
              "og:url",
              "https://shilapatra.com/detail/168439/"
            ],
            [
              "og:description",
              "हिन्दु भगवती दुर्गा एक योद्धा हुन्, जो बाघमा सवार गर्छिन् । रोचक के भने, दुर्गा वा उनीजस्ती देवीको वर्णन बौद्ध, जैन र सिख धर्ममा पनि रहेको बताइन्छ । "
            ],
            [
              "og:image",
              "https://shilapatracdn.de/uploads/posts/Dasain-story-shilapatra-1759334418.jpg"
            ],
            [
              "og:type",
              "article"
            ],
            [
              "og:site_name ",
              "दसैँको समाजशास्त्र : किन फरक छ नेपाल र भारतबीच सेलिब्रेसनको शैली ? (भिडियोसहित)"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-02T05:55:00Z",
  "source": "Shilapatra",
  "store_path": "_store/4e/4e37ab366b45c47befd484b7c94f56dc5538d463abdc6424224a4e19e2b6e464.json",
  "title": "दसैँको समाजशास्त्र : किन फरक छ नेपाल र भारतबीच सेलिब्रेसनको शैली ? (भिडियोसहित)",
  "url": "https://shilapatra.com/detail/168439",
  "version": 1
}
{
  "author": "सम्पादकीय :: शोक र शक्तिबीचको दसैँ",
  "content": "शोक र शक्तिबीचको दसैँ\n-\nसम्पादकीय\n|\n                                                    बिहीबार, असोज १६, २०८२\nA\n+\nA\nA\n-\nपर्वको पवित्रता आत्मसमीक्षा हो, समाज र व्यक्तिको । संस्कार समाजको ऐना हो, जसले हरेकको चेहरा प्रतिविम्बित गरिदिन्छ । संस्कृतिले समाजलाई ‘सीमितता’मा राख्छ पनि ।\nनागरिकको चेहरामा प्रस्फुट भइरहेको आक्रोश, आवेग र असन्तुष्टिको ‘डाइग्नोसिस’ समाजको कुन ल्याब टेस्टबाट गर्ने हो ? आजको अहम् जिज्ञासा हो । समाजको चेतना नाप्ने ‘व्यारोमिटर’ सामाजिक सञ्जाल हुन्, युट्युबका कन्टेन्ट हुन् । फेसबुक र एक्समा लेखिने स्टाटस र बनाइने भिडियो कन्टेन्टले समाजको खास स्तर बताउँछ । त्यही समयको गतिलाई नाप्न नसक्ने नेतृत्वविरुद्ध विस्फोट भएको हो २३ र २४ भदौमा ।\nदसैँको सम्मुखको जेन–जी आन्दोलनले समाजलाई आत्मसमीक्षा, आत्मनिरीक्षणको सन्देश प्रवाहित गरेको छ । आन्दोलनको दिशा र दशा प्रस्ट भइसकेको छैन तर त्यसको रापतापले सामाजिक, राजनीतिक र आर्थिक सम्बन्धलाई भने पुन:परिभाषित गर्न प्रेरित गरेको छ । यो दसैँ त्यही समय हो, जुन समीक्षाका लागि आवश्यक होइन, अनिवार्य छ ।  नेतृत्वकर्ताले केही भनेर होइन, केही भएर देखाउनुपर्ने समय पनि हो ।\nभ्रस्टाचारविरुद्धको अभियानमा सहभागी जेन–जी विद्यार्थीहरूमाथि तत्कालीन सरकारले बर्बर दमन गर्दा धेरैको कलिलो उमेरमै ज्यान गयो । तर, तिनिहरूका परिपक्व एवं जायज प्रश्न सत्तासीनहरूलाई भारी मात्रै परेको छैन, दल र राजनीतिक,आर्थिक र सामाजिक दृष्टिमा बदलाव हुनुपर्ने सन्देश पनि दिएको छ ।\nती अवोध युवाको बलिदानी संस्थागत हुने क्रममै छ । यो बेला न औधी खुसी हुने समय हो, न दुःखी । दसैँमा अरुलाई दुःख दिने राक्षस वध गरेको खुसीयालीमा उत्साह मनाउने प्रचलन छ ।  त्यस अर्थमा २३ भदौमा नेपाली नागरिकको करबाट सेवा लिएका तर सुशासनको आधाभूत मान्यता भत्काएको तत्कालीन शासन प्रणाली र राक्षसी प्रवृत्तिमाथि नवयुवाले वध गरेको अर्थमा पनि हेर्न सकिन्छ ।\nनवयुवाले खराब शासकीय युगको अन्त्य गराएर साँच्चै जनताको अधिनस्त उन्नत लोकतान्त्रिक गणतन्त्रात्मक व्यवस्थाको सुरुवात भएको हेर्न चाहेका थिए । तर, बन्दुकको नाल नवयुवाका छाती र टाउकामा नताकिएको थियो र सत्ताको अग्रभागमा बसेकाहरूले त्यो सडकको आवाज हृदयले महसुस गरेको भए कसैको काख नखोसिई, कसैको सिउँदो नपुछिई र कसैको अभिभावकत्व नचुडी आजको परिवर्तनमा सिङ्गो देश विजय उत्सवमा सहभागी हुने थियो ।\nआज देश शोकमा छ । आर्थिक समृद्धिको सपनामा छ । राजनीतिक मात्र होइन, सरकार स्थिरताको पक्षमा छ । दलको आन्तरिक समीक्षा र सुधारको मागमा छ । सामाजिक गतिको बुझाइको अपेक्षामा छ । त्यस अर्थमा जेन–जी आन्दोलनको बलिदानी बहुआयामिक छ । र, शोकलाई शक्तिमा बदलेर समाजले परिवर्तनलाई संस्थागत गर्नुपर्नेछ । परम्परागत राजनीति शक्ति व्यवहारबाट दिक्दारीमा परेका नागरिक नवीन राजनीतिक शक्तिको खोजीमा रहेको त २०७९ कै निर्वाचनले पुष्टि गरिसकेको छ ।\nपछिल्लो नागरिकको सडक आन्दोलनलाई संस्थागत गर्न घोषित निर्वाचन शान्तिपूर्ण, भयरहित र निष्पक्ष रूपमा सम्पन्न गराउनु आजको मुख्य प्राथमिकता र दायित्व छ । जसका लागि सबै राजनीतिक दलको प्रतिबद्धता आवश्यक पर्छ । किनकि, दलको सहभागीताबिना चुनाव सम्भव हुन्न । खेलमैदान तयार भएर मात्रै हुन्न, खेलका लागि राजनीतिक दल नामका खेलाडी प्रतिस्पर्धाका लागि मैदान उत्रिनै पर्छ ।\nसुशीला कार्की नेतृवको अन्तरिम सरकारले दललाई विश्वासमा लिएर ताजा जनादेश प्राप्त गर्ने प्रक्रियामा सहभागी गराउनै पर्छ । भयरहित वातावरण बनाउने जिम्मेवारी पनि यही सरकारको हो । अर्कातिर दलहरूमा पनि जिम्मेवारीवोध, सामाजिक गतिलाई बुझ्ने, पारदर्शी र नागरिकप्रति उत्तरदायी हुनुपर्नेछ । अर्थात्, दसैँपछिको चुनावले शक्तिशाली नागरिक सरकार बनाउनेछ भन्ने अपेक्षा पनि छ ।\nनयाँ जनादेशबाट आएको सरकारले जेन–जी आन्दोलनको ‘म्यान्डेट’अनुसार मुलुकको रेखाचित्र कोरेर सुनौँलो र समृद्ध नेपालको सपना साकार बनाउने दिशामा अग्रसर होस् भन्ने अपेक्षासहित यो वर्षको दसैँको शुभकामना । साथै,\nशिलापत्र\nका तपाईं पाठक, विज्ञापनदाता, शुभेच्छुक सबैमा\nशिलापत्र\nटीम शुभकामना व्यक्त गर्दछ ।\nप्रकाशित मिति: बिहीबार, असोज १६, २०८२\n१४:०८\nसम्पादकीय\nप्रतिक्रिया दिनुहोस्\nसमाचार\nराष्ट्रपतिले पुरोहितबाट लगाए दसैँको टीका र जमरा\nराष्ट्रपतिले पुरोहितबाट लगाए दसैँको टीका र जमरा\n1 min read\nब्लग\nखसी चराउन जाँदाको दसैँ झलझली सम्झिन्छुु\nखसी चराउन जाँदाको दसैँ झलझली सम्झिन्छुु\n4 min read\nसमाचार\nभोलिदेखि भारी वर्षाको सम्भावना : सरकारले दियो बाली जोगाउन सुझाव\nभोलिदेखि भारी वर्षाको सम्भावना : सरकारले दियो बाली जोगाउन सुझाव\n4 min read\nहाम्रो छनौट\nराजनीति\nदण्डहीनताको अन्त्य गर्न तत्कालीन सरकार र आन्दोलनकारीलाई न्यायको कठघरामा उभ्याऊ\n10 min read\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nभर्खरै\nमलेसियाले नेपाललाई दियो १०५ रनको सामान्य लक्ष्य\n1 min read\nशोक र शक्तिबीचको दसैँ\n5 min read\nप्रधानमन्त्री कार्कीले मृतकका परिवारलाई भेट्ने\n1 min read\nझापामा बस दुर्घटना हुँदा दुई जनाको मृत्यु, १३ जना घाइते\n1 min read\nराष्ट्रपतिले पुरोहितबाट लगाए दसैँको टीका र जमरा\n1 min read\nलोकप्रिय\nगुण्डुमा ओलीको भाषण र गृह मन्त्रालयको  वक्तव्य\n3 min read\nबालेनको विरोध गरे 'तेरो लास पनि नभेटिएला' भन्दै धम्काएपछि माजिदले दिए साइबर ब्युरोमा उजुरी\n1 min read\n१७ वर्षपछि पूर्वराजाको हैसियत स्वीकारेका ज्ञानेन्द्र शाह\n2 min read\nदेउवानिवासमा सुरुङभित्र पैसा भेटिएको विषयमा पूर्णबहादुरले के भने ?\n2 min read\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nविचार\nदसैँको मिथिला रूप : आस्था, अन्धविश्वास र आजको विकृति\n10 min read\nशोकको छायामा आशाको दसैँ\n7 min read\nओलीको छायामुनि अंकुरिएको विद्रोह\n6 min read\nब्लग\nखसी चराउन जाँदाको दसैँ झलझली सम्झिन्छुु\n4 min read\nयसपालि त यस्तै भयो आमा, अर्को दसैँमा आउँछु\n1 min read\nआधार शिविरको टेन्टबाट मध्यरातमा जे देखियो...\n19 min read\nशिक्षा\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nभोलिसम्म शिक्षकको तलब नदिने प्रधानाध्यापकलाई कारबाही गरिनेछ: शिक्षामन्त्री पुन\n1 min read\nसीटीईभीटीलाई शिक्षामन्त्री पुनको चार बुँदे निर्देशन\n1 min read",
  "description": "पर्वको पवित्रता आत्मसमीक्षा हो, समाज र व्यक्तिको । संस्कार समाजको ऐना हो, जसले हरेकको चेहरा प्रतिविम्बित गरिदिन्छ । संस्कृतिले समाजलाई ‘सीमितता’मा राख्छ पनि ।\r\n\r\nनागरिकको चेहरामा प्रस्फुट भइरहेको आक्रोश, आवेग र असन्तुष्टिको ‘डाइग्नोसिस’ समाजको कुन ल्याब टेस्टबाट गर्ने हो ? आजको अहम् जिज्ञासा हो । समाजको चेतना नाप्ने ‘व्यारोमिटर’ सामाजिक सञ्जाल...",
  "domain": "shilapatra.com",
  "enhanced": true,
  "fetched_at": "2025-10-02T08:37:09.209517Z",
  "id": "8a26f67dba1ca69036d1cbb31240376f1f3b8604fed7f602419c58731ba7e080",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "शोक र शक्तिबीचको दसैँ"
          ],
          [
            "og:url",
            "https://shilapatra.com/detail/168874/"
          ],
          [
            "og:description",
            "पर्वको पवित्रता आत्मसमीक्षा हो, समाज र व्यक्तिको । संस्कार समाजको ऐना हो, जसले हरेकको चेहरा प्रतिविम्बित गरिदिन्छ । संस्कृतिले समाजलाई ‘सीमितता’मा राख्छ पनि ।\r\n\r\nनागरिकको चेहरामा प्रस्फुट भइरहेको आक्रोश, आवेग र असन्तुष्टिको ‘डाइग्नोसिस’ समाजको कुन ल्याब टेस्टबाट गर्ने हो ? आजको अहम् जिज्ञासा हो । समाजको चेतना नाप्ने ‘व्यारोमिटर’ सामाजिक सञ्जाल..."
          ],
          [
            "og:image",
            "https://shilapatracdn.de/uploads/posts/dasain-sampadakiya--1759393415.jpg"
          ],
          [
            "og:type",
            "article"
          ],
          [
            "og:site_name ",
            "शोक र शक्तिबीचको दसैँ"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "शोक र शक्तिबीचको दसैँ"
            ],
            [
              "og:url",
              "https://shilapatra.com/detail/168874/"
            ],
            [
              "og:description",
              "पर्वको पवित्रता आत्मसमीक्षा हो, समाज र व्यक्तिको । संस्कार समाजको ऐना हो, जसले हरेकको चेहरा प्रतिविम्बित गरिदिन्छ । संस्कृतिले समाजलाई ‘सीमितता’मा राख्छ पनि ।\r\n\r\nनागरिकको चेहरामा प्रस्फुट भइरहेको आक्रोश, आवेग र असन्तुष्टिको ‘डाइग्नोसिस’ समाजको कुन ल्याब टेस्टबाट गर्ने हो ? आजको अहम् जिज्ञासा हो । समाजको चेतना नाप्ने ‘व्यारोमिटर’ सामाजिक सञ्जाल..."
            ],
            [
              "og:image",
              "https://shilapatracdn.de/uploads/posts/dasain-sampadakiya--1759393415.jpg"
            ],
            [
              "og:type",
              "article"
            ],
            [
              "og:site_name ",
              "शोक र शक्तिबीचको दसैँ"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-02T08:23:00Z",
  "source": "Shilapatra",
  "store_path": "_store/8a/8a26f67dba1ca69036d1cbb31240376f1f3b8604fed7f602419c58731ba7e080.json",
  "title": "शोक र शक्तिबीचको दसैँ",
  "url": "https://shilapatra.com/detail/168874",
  "version": 1
}
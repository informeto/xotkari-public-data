{
  "author": "",
  "content": "Comments\nShares\nकुल, अमेरिकामा बागलुङको गर्विलो नाम\nअमेरिका पुगेर पनि फर्किएर आएको भनेर आफन्त साथीभाइले अचम्म मान्न थाले । फेरि फर्किएर जान आग्रह गर्न थाले । परिवारका व्यक्तिले पनि यही भन्दै करकर गर्न थाले ।\n0\nComments\nShares\nऋषिराम कट्टेल\n२०८२ असोज  १५ गते १०:४७\nNews Summary\nGenerated by OK AI. Editorially reviewed.\nकुलानन्द शर्मा अमेरिका पुगेपछि ग्यास स्टेशनदेखि रियलस्टेट र वित्तीय क्षेत्रमा सफल व्यवसायी बनेका छन्।\nअमेरिका । बाग्लुङको काखमा जन्मेर अमेरिकाको नर्थ क्यारोलिना कर्मथलो बनाएका कुलानन्द शर्मा धेरै नेपालीका लागि प्रेरणाको स्रोत बनेका छन् । नर्थ क्यारोलिनामा रहेका उनी ग्यास स्टेशनदेखि ग्रोसरी, रेस्टुरेन्ट, रियलस्टेट, वित्तीय क्षेत्र धेरै तिर आफ्नो पहिचान फैलाउन सफल छन् ।\nधेरैको लागि सपनाको देश हो अमेरिका । गर्नेहरूका लागि अवसरको खानी हो । कुलानन्द शर्मा (कुल) सँग पनि अमेरिका प्रवेश गरेपछि अनेकौ सपनाहरू थिए तर सन्तोष थिएन । त्यसैले अमेरिका आएको ५ महिनामै नेपाल फर्के ।\nसन् २०१० को अक्टोवरमा अमेरिका आएका उनी २०११ को मार्चमा बाग्लुङ बजार गएर जागिरलाई निरन्तरता दिए । ‘मलाई त किन हो किन त्यो बेला अमेरिकाले तान्नै सकेन’ उनी विगत सम्झिन्छन्, ‘त्यही भएर नेपालको सबै छाडेर यता आएको केही महिनामै गाँउ फर्किएँ । ’\nउनी बाग्लुङमा कहलिएका शिक्षक थिए । प्रधानाध्याकदेखि विद्यालयको स्रोत व्यक्तिसम्मको जिम्मेवारी पाएका थिए । गाउँ, शहर जता पुगे पनि चिनेका मान्छे भेटिन्थे । सबैले उनलाई हात जोड्थे । अमेरिका उनका लागि नौलो र बिरानु बन्यो । नयाँ मानिस, नयाँ काम, अनि अनौठो जीवनशैली । उनको मन पटक्कै अडिएन । अनि नेपाल फर्किएर पुन: जागिरमा जोडिएका थिए।\nनेपाल फर्किएपछि पनि उनलाई शान्ति मिलेन । अमेरिका पुगेर पनि फर्किएर आएको भनेर आफन्त साथीभाइले अचम्म मान्न थाले । फेरि फर्किएर जान आग्रह गर्न थाले । परिवारका व्यक्तिले पनि यही भन्दै करकर गर्न थाले । सबैको आग्रहसँगै उनको मन बदलियो । परिवारको भविष्यकै लागि भएपनि उनी अमेरिका आउन तयार भए ।\nयस पटक उनी अमेरिका अमेरिकामा पूर्वी राज्य नर्थ क्यारोलिना आइपुगे । नर्थ क्यारोलिनाको ज्याक्सनभिल सिटीमा ज्वेलरी स्टोरमा काम सुरु गरे । पछि ग्यास स्टेसन (पेट्रोल पम्प)मा काम सुरु गर्दै उनले यात्रा अघि बढाए ।\nग्यास स्टेसनमा कामको अनुभव सँगै साथीहरूसँग मिलेर सन् २०१५ मा न्युटन ग्रोभ शहरमा ग्यास स्टेसन व्यवसाय सुरु गरे। त्यसपछि उनको व्यवसायिक यात्रा निरन्तर उकालो लाग्यो । मेहनत, कामप्रतिको लगाब, समर्पणले उनलाई सफलताको सिढीमा चढाएको छ ।\nयसपछि उनको व्यवसायिक क्षेत्र रेस्टुरेन्ट, ग्रोसरी, घरजग्गा कारोबार, इन्सुरेन्स, घर–जग्गा लगानी र वित्तीय क्षेत्र धेरै तिर फैलिएको छ । पछिल्ला वर्षमा उनले नर्थ क्यारोलिनामा पाएको सफलता धेरै नेपालीका लागि प्रेरणादायी छ । अमेरिकामा रहेका धेरै नेपालीहरूको गन्तव्य बनिरहेको नर्थ क्यारोलिनाको व्यवसायिक क्षेत्रमा जमेका छन् शर्मा ।\n‘निरन्तर श्रम, अटूट उत्साह र ऊर्जाले नर्थ क्यारोलिनामा कुलानन्द शर्मालाई लोभलाग्दो सफलताको मिलेको गैरआवासीय नेपाली संघ अमेरिकाका पूर्व अध्यक्ष डा. केशव पौडेल बताउँछन् ।\nकुलानन्दका नर्थ क्यारोलिनामा दुई वटा एकल ग्यास स्टेसन सञ्चालनमा छन् भने केही साझेदारीमा समेत छन् । नर्थ क्यारोलिनाकै हाइपइन्ट र ग्रिन्सवोरोमा सञ्चालित दुई ठूला नेपाली ग्रोसरी स्टोर इन्दु ग्रोसरीका लगानीकर्ता मध्ये एक हुन् उनी । त्यसको व्यवस्थापन उनीसहित अर्का व्यवसायी तथा एनआरएनका अगुवा डा. केशव पौडेलले गर्छन् ।\nनर्थ क्यारोलिनामा यी दुई विशाल ग्रोसरी स्टोर खुलेपछि नेपालीहरू भारतीय स्टोरमा जानुपर्ने बाध्यता हटेको छ । धेरै नेपालभाषी यसबाट लाभान्वित बनेका छन् । ग्रिन्सबोरो, हाइपइन्ट, बर्लिङटन, मेवन, विष्टन सलेम लगायतका नेपाली ग्रोसरीका लागि त्यही पसलमा पुग्छन् । ग्रिन्सवोरोको नुर नामक इन्डियन नेपाली रेस्टुरेन्टका उनी पनि एक लगानीकर्ता हुन् । त्यसो त इन्दु ग्रोसरीसँगै क्याफे नामक फाष्टफुड रेस्टुरेन्ट पनि सञ्चालनमा छ ।\n२०२० देखि घर जग्गाको कारोबारमा लागेका कुल नर्थ क्यारोलिनाका चल्तीका रियल्टरको रूपमा कहलिएका छन् । ड्रिम होम रियल्ट्री नामक ब्रोकरेज कम्पनी स्थापना गरेर यस क्षेत्रमा सक्रिय छन् । अमेरिकामा करिब ४०० देखि ४५० हाराहारी नेपालीहरू रियल्टरको रूपमा काम गर्दै आएको अनुमान छ नेपाली तथा नेपालीभाषी सहित ।\n९५ प्रतिशत नेपालीहरू अमेरिकन कम्पनीमा काम गर्छन भने केहीले घरजग्गाको काम गर्ने ब्रोकरेज कम्पनी नै खोलेर अरु रियल्टर ब्रोकरलाई काम दिएका छन् । यिनै थोरै मध्ये ड्रिम होम रियल्टी पनि एक हो, जुन नर्थ क्यारोलिनामा नेपालीले स्थापना गरेको पहिलो रियल स्टेट ब्रोकरेज हो ।\nयसले नेपाली समुदायलाई नयाँ क्षितिजमा पुर्‍याएको छ । यहाँका कहलिएका व्यवसायी रविन कार्की, राज घिमीरेसँगको सहकार्यमा यो स्थापना भएको हो । यसमा नेपाली १५ जना रियल्टर संलग्न छन् ।\nत्यसो त उनको समहूले घरदेखि जग्गासम्म किनेर भाडामा लगानी गरेका छन् । उनकै समूहले नर्थ क्यारोलिनाको साइलर सिटीमा करिब ४०० एकड जग्गा किनेर नेपाली बस्ती बसाल्ने कार्यक्रम जारी छ । यसको नेतृत्व आयोजनाका व्यवसायी राधेस पण्डितले गरेका छन् ।\nकुल चल्तीका तथा विश्वासिला लोन अफिर समेत हुन् । लोन अफिसरले घर किन्नेलाई ऋण दिलाउने काम गर्छन् । फेडेलिटी डाइरेक्ट मोर्गेज नामक वित्तीय संस्थामा आबद्ध भएर काम गरिरहेका छन् । यस क्षेत्रमा लागेको २ वर्षमा धेरै लोन बेचे बापत लार्ज भोल्यूम अवार्ड नै पाए उनले । फेडेलिटी डाइरेक्ट मोर्गेज केरीका शाखा प्रमुख कुल सगर्व: भन्छन् ‘निरन्तर मेहनत, ग्राहकको विश्वास, समुदायको साथकै कारण म यहाँ पुगेको हुँ ।’\nत्यसो त आफ्नो युपिएस (युनाइटेड पार्ससल सर्भिस) नामक स्टोर सञ्चालनमा ल्याउदै छन् उनले केरी शहरमा । पिग्लीविग्ली नामक अमेरिकी चेन ग्रोसरीमा संलग्न छन् कुल ।\nभर्जिनिया राज्यको ड्यानभिल गत वर्षबाट उनको समूहले सुरु गरेको यो नर्थ क्यारोलिनको ग्रिन्सबोरोमा केही महिनाभित्र सुरु हुने गरी काम गरिरहेको उनले सुनाए । पिग्लीविग्ली स्टोर अमेरिकामा ४९० भन्दा बढी छन् । यसमा झण्डै ३ दर्जनले रोजगारी पाएका छन् ।\nगैरआवासीय नेपाली संघ नर्थ क्यारोलिनाको अध्यक्ष भइसकेका शर्मा बुद्धि सुवेदी गैरआवासीय नेपाली संघ अमेरिकाको अध्यक्ष हुँदा मेम्बरसिप ड्राइभ पोलिसी कमिटीको अध्यक्ष बनेका थिए शर्मा । नर्थक्यारोलिनाको मोरिसभिल शहरको पब्लिक सेफ्टी एज्भाइजरी कमिटीमा सदस्य समेत रहेका छन् ।\nबागलुङको पैयूँ थन्थापमा जन्मिएका उनले व्यवसायमा आउने धेरैलाई सहयोग, सहजीकरण गर्दै आएका छन् । उनको सहयोगले एक दर्जन भन्दा बढी नेपालीभाषीहरू व्यवसायमा जमेका छन् ।\nकुल शर्मा\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nSetipakha\nDuplex House for Sale at Setipakha\nRs. 2.68 Cr\nTotal Amount\nSanagaun\nBeautiful House on sale at Sanagau\nRs. 4.5 Cr\nTotal Amount\nImadol\nBeautiful House on sale at Imadol\nRs. 4.8 Cr\nTotal Amount\nDholahiti\nHouse for Sale at Dholahiti\nRs. 3.9 Cr\nTotal Amount\nRajkulo\nHouse for Sale at Rajkulo, Imadol\nRs. 3.95 Cr\nTotal Amount\nDhumbarahi\nHouse for rent at Dhumbarahi\nRs. 2 Lac\nPer Month\nDholahiti\nHouse for Sale Dholahiti\nRs. 4.2 Cr\nTotal Amount\nTokha\nBungalow House for Sale at Tokha\nRs. 2.65 Cr\nTotal Amount\nShital Height\nHouse for Sale at Shital Height\nRs. 2.35 Cr\nTotal Amount\nChunikhel\nHouse for sale at Chunikhel\nRs. 2.5 Cr\nTotal Amount\nसम्बन्धित खबर\nबाराकाे चुरियामाईमा बसको ठक्करबाट २ माेटरसाइकलका २ जनाकाे मृत्यु\nबेलायतमा चम्किएका नेपाली व्यवसायी\nअक्टोबर ९ मा जेनजीको प्रदर्शन छैन, शान्ति भड्काउने पक्षमा छैनौं : मिरज ढुंगाना\nनीलकण्ठका मेयर ढुंगाना यूसीएलजी एसिया–प्यासिफिकको सहअध्यक्षमा पुन: निर्वाचित\n६ दिनमा १८४६ विदेशी पर्यटकले गरे पशुपतिनाथ भ्रमण\nविदेशमा रहेका नेपालीलाई पुनर्निर्माण कोषमा सहयोग गर्न अनुरोध\nट्रेन्डिङ\nAdvertisment\nसिफारिस\nटुकीको धुवाँदेखि हाइड्रोजन ऊर्जाको सपनासम्म\nजेनजी विद्रोहपछि बन्ने जवाफदेही संसद्‌ कस्तो होला ?\nशीतल निवासमा एमाले नेताहरूको २ घन्टा, राष्ट्रपतिले भने- चुनावमा जानुस्\n‘शेरबहादुर देउवाको नेतृत्वमा कांग्रेस चुनावमा जान सक्दैन’\n‘जेनजी आन्दोलन दमनको नीतिगत तहसम्मै जाँचबुझ हुनेछ’\nजेनजी प्रदर्शनपछि देश कता जाँदैछ, के गर्नुपर्छ?\nआउने दिनका चिन्ताहरू\nधेरै कमेन्ट गरिएका",
  "description": "अमेरिका । बाग्लुङको काखमा जन्मेर अमेरिकाको नर्थ क्यारोलिना कर्मथलो बनाएका कुलानन्द शर्मा धेरै नेपालीका लागि प्रेरणाको स्रोत बनेका छन् । नर्थ क्यारोलिनामा रहेका उनी ग्यास स्टेशनदेखि ग्रोसरी, रेस्टुरेन्ट, रियलस्टेट, वित्तीय क्षेत्र धेरै तिर आफ्नो पहिचान …",
  "domain": "onlinekhabar.com",
  "enhanced": true,
  "fetched_at": "2025-10-01T15:29:45.924207Z",
  "id": "7f463a1b43e0a93987f8498fdf98a94b30cb6d69cc8ce4286a8374fdb0af5778",
  "images": [
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.onlinekhabar.com/wp-content/uploads/2025/09/Miraj-dhugana-nepal4-768x407.jpg",
    "https://www.onlinekhabar.com/wp-content/uploads/2025/09/Singha-darbarma-aagjani-cover-768x375.jpg",
    "https://www.onlinekhabar.com/wp-content/uploads/2023/10/samghiya-samsad-vaban-singhdurbar-2-270x170.jpg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.nepalhomes.com/public/400-300/media/F1B21DE3995EF14-WhatsApp%20Image%202025-09-17%20at%2015.22.30.jpeg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/pradeep-paudel-cover-270x170.jpg",
    "https://www.nepalhomes.com/public/400-300/media/6D7D010384E1324-FB_IMG_1757925618469.jpg",
    "https://www.onlinekhabar.com/wp-content/uploads/2022/03/pashupatinath-shivaratri-2078-18-768x512.jpg",
    "https://www.nepalhomes.com/public/400-300/media/6142EE1EAAA149C-IMG-20250916-WA0002.jpg",
    "https://www.nepalhomes.com/public/400-300/media/8ED9EA5C3954D6D-IMG_4803.jpg",
    "https://www.onlinekhabar.com/wp-content/uploads/2025/09/Chaitanya-Mishra-Artical_Cover-270x170.png",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.nepalhomes.com/public/400-300/media/32E5D3825B72026-WhatsApp%20Image%202025-09-17%20at%2019.34.01.jpeg",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg",
    "https://www.onlinekhabar.com/wp-content/uploads/2023/11/Accident-Sketch-768x432.jpg",
    "https://www.nepalhomes.com/public/400-300/media/D28B7FBBDC61610-WhatsApp%20Image%202025-09-01%20at%2016.41.16Insert%20Rename%20Macros.jpeg",
    "https://www.onlinekhabar.com/wp-content/uploads/2025/09/gauri-bahadur-pradhan-Cover-270x170.png",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/uploads/2025/09/President-Ramchandra-poudel-and-CPN-UML-leaders-at-Shital-niwash-Cover-270x170.png",
    "https://www.onlinekhabar.com/wp-content/uploads/2025/09/Dr-Bishnu-Bastakoti-Banner-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-icon.png",
    "https://www.nepalhomes.com/public/400-300/media/99EDAC1C7FC9881-99181f3a-fcb3-445a-ab48-6d3d0e355c96%20(1).jpg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/uploads/2025/10/Bhim-prasad-Dhungana-768x427.jpg",
    "https://www.onlinekhabar.com/wp-content/uploads/2025/09/image-2025-09-30T172135.625-1-1024x500.png",
    "https://www.onlinekhabar.com/wp-content/uploads/2025/10/Norbu-Shrepa-768x375.jpg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.nepalhomes.com/public/400-300/media/55B7D547547C014-FB_IMG_1757070135855.jpg",
    "https://www.nepalhomes.com/public/400-300/media/2AB84CA2F03FDDD-1e8c72d4-816d-4ee5-8496-ac9cea1e2de0%20(1).jpg",
    "https://www.nepalhomes.com/_next/static/media/logo.b90ba8bc.svg",
    "https://www.nepalhomes.com/public/400-300/media/CF9679C8ED7201A-548860214_1290272539776758_9002353538965972202_n.jpg",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/themes/onlinekhabar-2021/img/ok-akroshit.png"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "कुल, अमेरिकामा बागलुङको गर्विलो नाम "
          ],
          [
            "og:url",
            "https://www.onlinekhabar.com/2025/10/1773119/total-the-proud-name-of-baglung-in-america"
          ],
          [
            "og:description",
            "अमेरिका । बाग्लुङको काखमा जन्मेर अमेरिकाको नर्थ क्यारोलिना कर्मथलो बनाएका कुलानन्द शर्मा धेरै नेपालीका लागि प्रेरणाको स्रोत बनेका छन् । नर्थ क्यारोलिनामा रहेका उनी ग्यास स्टेशनदेखि ग्रोसरी, रेस्टुरेन्ट, रियलस्टेट, वित्तीय क्षेत्र धेरै तिर आफ्नो पहिचान …"
          ],
          [
            "og:image",
            "https://www.onlinekhabar.com/wp-content/uploads/2025/09/image-2025-09-30T172135.625-1-1024x500.png"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "कुल, अमेरिकामा बागलुङको गर्विलो नाम "
            ],
            [
              "og:url",
              "https://www.onlinekhabar.com/2025/10/1773119/total-the-proud-name-of-baglung-in-america"
            ],
            [
              "og:description",
              "अमेरिका । बाग्लुङको काखमा जन्मेर अमेरिकाको नर्थ क्यारोलिना कर्मथलो बनाएका कुलानन्द शर्मा धेरै नेपालीका लागि प्रेरणाको स्रोत बनेका छन् । नर्थ क्यारोलिनामा रहेका उनी ग्यास स्टेशनदेखि ग्रोसरी, रेस्टुरेन्ट, रियलस्टेट, वित्तीय क्षेत्र धेरै तिर आफ्नो पहिचान …"
            ],
            [
              "og:image",
              "https://www.onlinekhabar.com/wp-content/uploads/2025/09/image-2025-09-30T172135.625-1-1024x500.png"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-01T05:02:39Z",
  "source": "अनलाइनखबर",
  "store_path": "_store/7f/7f463a1b43e0a93987f8498fdf98a94b30cb6d69cc8ce4286a8374fdb0af5778.json",
  "title": "कुल, अमेरिकामा बागलुङको गर्विलो नाम",
  "url": "https://www.onlinekhabar.com/2025/10/1773119/total-the-proud-name-of-baglung-in-america",
  "version": 1
}
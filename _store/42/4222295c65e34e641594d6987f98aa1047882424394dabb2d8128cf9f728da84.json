{
  "author": "सेतोपाटी संवाददाता :: Setopati",
  "content": "कांग्रेस नेता शेखर र गगनबीच छलफल\nसेतोपाटी संवाददाता\nकाठमाडौं, असोज ८\nशेखर र गगन। फाइल तस्बिर।\nनेपाली कांग्रेसका नेता शेखर कोइराला र महामन्त्री गगन थापाबीच पार्टीका आन्तरिक विषय र समसामयिक राजनीतिक घटनाक्रम केन्द्रित छलफल भएको छ।\nलामो समयपछि बुधबार दिउँसो नेता कोइराला र महामन्त्री थापाबीच कुराकानी भएको हो। उनीहरूबीच गत जेठ १७ गतेपछि भेटवार्ता भएको थिएन।\n‘नेता कोइराला र महामन्त्री थापाबीच पार्टीका आन्तरिक विषय र समसामयिक राजनीतिक घटनाकेन्द्रित कुराकानी भएको हो,’ भेटवार्ताबारे जानकार कांग्रेसका एक नेताले सेतोपाटीसँग भने, ‘भेटवार्ता सौहार्दपूर्ण रह्यो।’\nभदौ २३ र २४ गते जेनजी पुस्ताले आन्दोलन गरेपछि कांग्रेस सम्मिलित केपी शर्मा ओली सरकार ढलेर सुशीला कार्की नेतृत्वमा अन्तरिम सरकार बनेको छ।\nसरकारको सिफारिसमा राष्ट्रपतिले प्रतिनिधि सभा विघटन गरी फागुन २१ गतेका लागि चुनाव घोषणा गरेका छन्।\nकांग्रेसले संस्थागत रूपमा प्रतिनिधि सभा विघटनको विरोध गरेको छ। तर नेता कोइराला र महामन्त्री थापा भने पार्टी चुनावमा जानुपर्ने मत राखिरहेका छन्। उनीहरूले नेतृत्व र नीति परिवर्तन गरी चुनावमा भाग लिनुपर्ने कुरा राखेका हुन्।\nमहामन्त्री थापा र अर्का महामन्त्री विश्वप्रकाश शर्माले केन्द्रीय कार्यसम्पादन समिति बैठकमै नियमित वा विशेष महाधिवेशनको प्रस्ताव राखेका थिए तर सभापति शेरबहादुर देउवा पक्षका अधिकांश नेताहरूले त्यसको विरोध गरेका थिए।\nनेता कोइराला पनि नेतृत्व परिवर्तन गरेर चुनावमा जानुपर्ने पक्षमा छन्।\nयसबीचमा नेता कोइराला र महामन्त्री थापा पक्षका नेताहरूले विशेष महाधिवेशन बोलाउन हस्ताक्षर अभियान थालेका छन् भने यस्तो हस्ताक्षर अभियानले पार्टी विभाजनमा जान सक्ने सभापति देउवानिकट नेताहरूले विज्ञप्ति नै निकालेर दाबी गर्दै आएका छन्।\nयस्तो परिस्थितिमा नेता कोइराला र थापाबीच आज भेट भएर कुराकानी भएको हो।\n२०७८ मंसिरमा भएको १४ औं महाधिवेशनमा कोइराला सभापति पदमा उम्मेदवार भएर देउवासँग पराजित भए भने सोही टिमबाट उम्मेदवार रहेका थापा महामन्त्री जितेका थिए। त्यसबेला कोइरालाले महाधिवेशन प्रतिनिधिहरूको ४० प्रतिशत मत र महामन्त्रीमा थापाले ६४ प्रतिशत मत ल्याएका थिए।\nकांग्रेस विधानमा ४० प्रतिशत केन्द्रीय सदस्य वा महाधिवेशन प्रतिनिधिले कारण खुलाएर विशेष महाधिवेशन माग गरे सभापतिले तीन महिनाभित्र विशेष महाधिवेशन बोलाउनुपर्ने व्यवस्था छ।\nसभापति देउवामाथि पदबाट राजीनामा दिन संस्थापनइतर समूहले दबाब बढाएको छ भने सभापति देउवा पक्ष अब सभापति पदमा देउवा विधानअनुसार पनि उठ्न नमिल्ने भएकोले कार्यकाल पूरा गर्न दिन आग्रह गरिरहेको अवस्था छ।\nसभापति देउवा पक्षले केन्द्रीय समिति बैठक राखेर एक वर्ष कार्यकाल थप गर्ने तयारी गरेको भन्दै संस्थापनइतर समूह नियमित वा विशेष महाधिवेशन पक्षमा जुटेको छ।\nभदौ २४ गते जेनजी आन्दोलनका क्रममा प्रदर्शनकारीहरूको आक्रमणबाट घाइते भएका सभापति देउवा अस्पतालबाट डिस्चार्ज भइसकेका छैनन्।\nनेता कोइराला र महामन्त्री थापाले अबको केन्द्रीय समिति बैठकबाट साझा धारणा आउने बताइरहेका छन्। तर पार्टीलाई रूपान्तरण गरिछाड्ने उनीहरूको भनाइ छ।\nप्रकाशित मिति: बुधबार, असोज ८, २०८२\n१८:२७\nसिफारिस\nसुशीला कार्कीको प्रधानमन्त्री नियुक्तिपछि चर्चा पाएको 'आवश्यकताको सिद्धान्त', के हो यो?\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nआन्दोलनका घाइतेलाई घर घर गएर ७५ हजारसम्म नगद र खाद्यान्न सहयोग गर्ने आशिका तामाङ\nएनआरएनएको सहयोगमा ट्राफिक कन्ट्रोल रूम बन्ने\nसञ्चारमन्त्री खरेलले भनेजस्तो १० सहरमा नि:शुल्क वाइफाइ दिन सम्भव होला?\nदसैं सुरू भएसँगै घर फर्कनेहरूको बढ्यो चहलपहल (तस्बिरहरू)\nप्रतिक्रिया दिनुहोस्\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nमोटाउन नपाइने हो?\nपूजा ढुंगाना\nदसैंको आगमन र यात्राको अनिश्चितता\nविष्णु थापा\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nसाहित्यपाटी\nसत्यको आलोकमा जुनकिरी\nभारती न्यौपाने\nअर्कैकी दुलही!\nबिजय घिमिरे 'बिफल'\nयात्रा, सडक र स्यालुट!\nईश्वर पोखरेल\nसमयको गर्भमा हराएको काठमाडौँ!\nएलिना कार्की\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "नेपाली कांग्रेसका नेता शेखर कोइराला र महामन्त्री गगन थापाबीच पार्टीका आन्तरिक विषय र समसामयिक राजनीतिक घटनाक्रम केन्द्रित छलफल भएको छ।",
  "domain": "setopati.com",
  "enhanced": true,
  "fetched_at": "2025-09-24T13:44:56.890927Z",
  "id": "4222295c65e34e641594d6987f98aa1047882424394dabb2d8128cf9f728da84",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "कांग्रेस नेता शेखर र गगनबीच छलफल"
          ],
          [
            "og:url",
            "https://www.setopati.com/politics/370214/"
          ],
          [
            "og:description",
            "नेपाली कांग्रेसका नेता शेखर कोइराला र महामन्त्री गगन थापाबीच पार्टीका आन्तरिक विषय र समसामयिक राजनीतिक घटनाक्रम केन्द्रित छलफल भएको छ।"
          ],
          [
            "og:image",
            "https://www.setopati.com/uploads/posts/gagan shekhar1691666889.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "कांग्रेस नेता शेखर र गगनबीच छलफल"
            ],
            [
              "og:url",
              "https://www.setopati.com/politics/370214/"
            ],
            [
              "og:description",
              "नेपाली कांग्रेसका नेता शेखर कोइराला र महामन्त्री गगन थापाबीच पार्टीका आन्तरिक विषय र समसामयिक राजनीतिक घटनाक्रम केन्द्रित छलफल भएको छ।"
            ],
            [
              "og:image",
              "https://www.setopati.com/uploads/posts/gagan shekhar1691666889.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T12:42:00Z",
  "source": "सेतोपाटी",
  "store_path": "_store/42/4222295c65e34e641594d6987f98aa1047882424394dabb2d8128cf9f728da84.json",
  "title": "कांग्रेस नेता शेखर र गगनबीच छलफल",
  "url": "https://www.setopati.com/politics/370214",
  "version": 1
}
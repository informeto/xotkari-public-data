{
  "author": "सेतोपाटी संवाददाता :: Setopati",
  "content": "शिवमको हत्या आरोपमा 'खुनी दरिन्दे' समूह पक्राउ\nसेतोपाटी संवाददाता\nकाठमाडौं, असोज १६\nवीरगन्जमा एक जना पुरूषको हत्या आरोपमा प्रहरीले पाँच जनालाई पक्राउ गरेको छ।\nउनीहरूलाई वीरगन्ज महानगरपालिका-१० बस्ने २० वर्षीय गोल्डेन भनिने शिवम साह कानुको हत्या आरोपमा पक्राउ गरिएको हो।\nबाराको परवानीपुर गाउँपालिका-९ घर भएका शिवमको असोज १४ गते मध्यराति कुटपिट गरी हत्या भएको थियो।\nजिल्ला प्रहरी कार्यालय पर्साका डिएसपी हरिबहादुर बस्नेतका अनुसार पक्राउ पर्नेमा १९ वर्षीय गौतम पटेल, २० वर्षीय शुभांकर चौरसिया, २२ वर्षीय अमिरी भन्ने करणप्रसाद पटेल, २४ वर्षीय चन्दन चौरसिया र १९ वर्षीय अमन पटवा छन्।\nउनीहरूले आफूलाई आपराधिक समूह 'खुनी दरिन्दे' को सदस्य भएको बताएका छन्। उनीहरूले आफूहरूले कुरा गर्ने ह्वाट्सएप ग्रुपको नाम पनि खुनी दरिन्दे राखेको पाइएको छ।\nवीरगन्ज-२४ रामगढवाका उनीहरू पहिल्यैदेखि आपराधिक गतिविधिमा संलग्न भएको एक प्रहरीले बताए। मानिसहरूलाई धम्क्याउने, लागुऔषध प्रयोग गर्ने लगायत विभिन्न क्रियाकलाप गरी उनीहरूले वीरगन्जमा आफ्नो दबदबा राख्न खोजेको ती प्रहरीको भनाइ छ।\nपक्राउ परेकामध्ये मुख्य व्यक्ति अमन पटवा रहेको पाइएको छ।\nगोल्डेन भनिने शिवमसँग उनीहरूको पुरानो रिसइबी रहेको प्रहरीले जनाएको छ।\nशिवम अस्टमीको रात गीता मन्दीर नजिकै मेला हेर्न गएका थिए। त्यही बेला मध्यराति साढे ११ बजेतिर एकाएक शिवममाथि उनीहरूले भाटा र हतियार प्रहार गरी भागेका थिए।\nउनीहरूमध्येका एक गौतम पछि शिवम जिउँदै भए/नभएकोबारे बुझ्नसमेत गएका थिए।\n'गम्भीर घाइते बनाएपछि उनीहरू भागे। समूहका नाइकेले गौतमलाई फोन गरी शिवमको मृत्यु भएको, नभएकोबारे बुझ्न पठाएका थिए,' पर्साका एसपी सुदीपराज पाठकले भने।\nघटनापछि उनीहरू पाँचै जना भारततर्फ भागेका थिए।\nएसपी पाठकसहितको टोली मध्यराति नै घटनास्थल पुगेर अनुसन्धान अघि बढाएको थियो। मुचुल्का गरी शव पोस्टमर्टम गर्न नारायणी अस्पताल वीरगन्जमा लगिएको थियो।\nसिसिटिभी फुटेज र त्यहाँ रहेका भिडिओहरूमार्फत घटनामा संलग्नहरूको पहिचान गरिएको हो। प्राविधिक विश्लेषण समेत गरी उनीहरू रहेको ठाउँ पत्ता लगाई २४ घण्टाभित्रै पक्राउ गरिएको प्रहरीले जनाएको छ।\nउनीहरूलाई नेपाल-भारत सीमा नजिक भिष्वा भन्ने ठाउँबाट पक्राउ गरिएको हो।\nप्रहरीले बिहीबार पत्रकार सम्मेलन गरी घटनाबारे जानकारी दिएको हो। पक्राउ परेकाहरूमाथि अनुसन्धान अघि बढाइएको र उनीहरू अन्य आपराधिक गतिविधिमा समेत संलग्न भएको प्रहरीको अनुमान छ।\nप्रकाशित मिति: बिहीबार, असोज १६, २०८२\n२०:३८\nसिफारिस\nसाइतको टीका, समृद्धिको जमरा (तस्बिरहरू)\nकाठमाडौं उपत्यकाका नेवारहरूको इतिहासलाई किराँतकालसँग जोड्ने जात्रा\nतुइनखोलाका 'हिरो' लाई किन चित्त दुख्छ?\nजेनजी युवाहरूले भने– हामी संघीय लोकतान्त्रिक गणतन्त्र, धर्म निरपेक्षता र समावेशिताको पक्षमा\nप्रधानमन्त्री बलियो बनाउनुको परिणाम!\nभारतका हिन्दुले मनाउने 'दशहरा' भन्दा किन भिन्न छ हाम्रो दसैं?\nप्रतिक्रिया दिनुहोस्\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nजब दसैंको आशीर्वादसँगै सोधिन्छ– बिहे कहिले गर्छस्?\nबासुदेव पोखरेल\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nश्रीमान एनजिओमा काम गर्छ भनेको त त्यस्तो काम पो गर्ने रहेछ!\nअर्जुन मोहन भट्टराई\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "एक जना पुरूषको हत्या आरोपमा प्रहरीले पाँच जनालाई पक्राउ गरेको छ।",
  "domain": "setopati.com",
  "enhanced": true,
  "fetched_at": "2025-10-03T01:58:18.239643Z",
  "id": "ecbae15cc7e88dd4333691218a4e73332e99c0ed4f4a3890bfb4d5fa3ad34e0b",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "शिवमको हत्या आरोपमा 'खुनी दरिन्दे' समूह पक्राउ"
          ],
          [
            "og:url",
            "https://www.setopati.com/social/370697/"
          ],
          [
            "og:description",
            "एक जना पुरूषको हत्या आरोपमा प्रहरीले पाँच जनालाई पक्राउ गरेको छ।"
          ],
          [
            "og:image",
            "https://www.setopati.com/uploads/posts/misc-1759415704.jpeg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "शिवमको हत्या आरोपमा 'खुनी दरिन्दे' समूह पक्राउ"
            ],
            [
              "og:url",
              "https://www.setopati.com/social/370697/"
            ],
            [
              "og:description",
              "एक जना पुरूषको हत्या आरोपमा प्रहरीले पाँच जनालाई पक्राउ गरेको छ।"
            ],
            [
              "og:image",
              "https://www.setopati.com/uploads/posts/misc-1759415704.jpeg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-02T14:53:00Z",
  "source": "सेतोपाटी",
  "store_path": "_store/ec/ecbae15cc7e88dd4333691218a4e73332e99c0ed4f4a3890bfb4d5fa3ad34e0b.json",
  "title": "शिवमको हत्या आरोपमा 'खुनी दरिन्दे' समूह पक्राउ",
  "url": "https://www.setopati.com/social/370697",
  "version": 1
}
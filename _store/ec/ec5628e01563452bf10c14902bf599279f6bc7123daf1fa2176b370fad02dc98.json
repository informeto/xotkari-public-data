{
  "author": "",
  "content": "Comments\nShares\nसीमापास लिएर ताक्लाकोट जाने नेपालीलाई गेटमै चिनियाँको निगरानी\nहुम्लाबासीको मुख्य बजार नै चीनको ताक्लाकोट हो । तर हिल्सा नाकाबाट चिनियाँ गेट प्रवेश गर्नेबित्तिकै चिनियाँको व्यवहारका कारण नेपालीहरूको मनोबल गिर्ने गरेको नाम्खा गाउँपालिका-५ का तेन्जिन पाल्जोर लामा बताउँछन् ।\n0\nComments\nShares\nनरजन तामाङ\n२०८२ असोज  ८ गते १७:१९\n८ असोज, हुम्ला । हुम्ला सदरमुकाम सिमकोटदेखि ९५ किलोमिटर कच्ची सडक पार गरेपछि पुगिन्छ, चीनसँग जोडिएको हिल्सा नाका ।\nसरकारले चीनसँग सीमा जोडिएका १५ जिल्लाका नागरिकले जिल्ला प्रशासनबाट अस्थायी सीमा पास लिएर सीमापार ओहोरदोहोर गर्न पाउने प्रावधान ल्याएको छ । यो प्रावधानसँगै चीनको ताक्लाकोट प्रवेश गर्ने नेपालीको संख्या बढेको छ ।\nनेपाल-चीन दुईपक्षीय सम्झौताअनुसार दुवै देशका सीमावर्ती जिल्लाका नागरिकले ३० किलोमिटरसम्म बिना राहादानी जिल्ला प्रशासनको पत्रका आधारमा आउजाउ गर्न पाउँछन् ।\nतर, सीमावर्ती क्षेत्रमा निगरानी तथा नियमन र सीमापार अपराध रोकथाम तथा नियन्त्रणमा प्रशासन र सुरक्षा संयन्त्रको उपस्थिति कमजोर भने देखिएको छ । जसका कारण अपराधिक गतिविधिको जोखिम छ ।\nसीमा नाकामा नेपालीलाई कडा निगरानी\nहुम्लाबासीको मुख्य बजार नै चीनको ताक्लाकोट हो । व्यापार-व्यवसाय, ज्याला-मजदुरीदेखि चाहिने दैनिक उपभोग्य सामान खरिदका लागि ताक्लाकोटमै निर्भर छन् । तर, हिल्सा नाकाबाट चिनियाँ गेट प्रवेश गर्नेबित्तिकै चिनियाँहरूको व्यवहारका कारण नेपालीहरूको मनोबल गिर्ने गरेको नाम्खा गाउँपालिका-५ का तेन्जिन पाल्जोर लामा बताउँछन् ।\n‘चीन छिरेपछि उनीहरूकै निगरानीमा बस्नुपर्छ । मनोबल नै कमजोर हुन्छ,’ लामा भन्छन्, ‘मन लागे चीनले नाका खोल्छ, मन नलागे बन्द गर्छ ।’\nगाउँको उत्पादनले तीन महिना पनि नपुग्ने भएपछि खाद्यान्न ल्याउन चीनको ताक्लाकोट पुग्न बाध्य भएको नाम्खा गाउँपालिकाका नागरिक बताउँछन् । घरमा आश्वयक पर्ने मैदा, उवा, तेल ल्याउन ताक्लाकोट पुग्नुपर्ने यहाँका नागरिकको बाध्यता छ ।\nताक्लाकोटमा नेपाली बजार छुट्टै\nहुम्ला सदरमुकाम सिमकोदेखि हिल्सा नाकासम्म गाडी चल्न थालेपछि चीनसँगको निर्भरता अझै बढेको छ । केही नागरिकहरू ताक्लाकोटमा होटेल–पसल गर्छन् भने कोही श्रम गरी ताक्लाकोटमै बस्ने गर्छन् ।\nवर्षेनी रोजागरी र व्यवसायका लागि ताक्लकोट आउजाउ गर्नेको संख्या बढ्दै गएको छ । जिल्लाका विभिन्न स्थानबाट चीनको ताक्लाकोटमा रोजगारी र व्यवसाय गर्न नेपालीलाई चिनले छुटटै बजार व्यवस्था गरेको छ ।\nझन्डै २०० नेपालीले होटेल-पसल व्यवसाय गर्दै आएको कैलाश व्यापार संघका अध्यक्ष नाङमाछिरिङ लामा बताउँछन् ।\nहालसम्म जिल्ला प्रशासन कार्यालय हुम्लाबाट ताक्लाकोट प्रवेशका लागि ८ हजारभन्दा बढीले अस्थायी सीमापास लिएका छन् । हिल्सा प्रहरी चौकीको तथ्यांकअनुसार २ हजार बढी नेपाली ताक्लाकोटमै व्यापार व्यवसाय र मजदुरी गरी बसेका छन् ।\nनाकामा चिनियाँको मनपरी\nपाँच वर्षयता सीमामा चिनियाँहरूको मनपरी देखिँदै आएको छ । सीमा सञ्चालनमा कुनै नीति नियम छैन । मन लागेको बेला सीमा खोल्ने तथा बन्द गर्ने, कुनै सामान बढी पठाउने, कुनै वस्तुको कोटा तोक्ने जस्ता काम चिनियाँ पक्षको तलबिजमा चल्ने गरेको स्थानीय बताउँछन् । जसका कारण हुम्लाको जनजीवन नै असहज बनेको छ ।\nताक्लाकोटबाट हिल्सा नाका हुँदै भित्रिने मैदाको पिठो लुकाएर ल्याउनुपर्ने बाध्यता छ । ‘धेरै सामान ल्याउन दिँदैन । दुई पिस बनाएर ल्याउनुपर्ने बाध्यता छ,’ नाम्खा गाउँपालिका-५ का निमा तामाङले भने ।\nनाम्खामा उत्पादन कम हुन्छ । हिँउदमा खाने मैदा ल्याउन ताक्लाकोट पुग्नुपर्छ । दुई बोरा मात्रै ल्याउन पाइन्छ । त्यही पनि लुकाइलुकाइ सीमा नाकाबाट ल्याउनुपर्ने अवस्था रहेको उनले बताए । ‘यहाँका नागरिक चीनको भर पर्नुपर्दा असहज भएको छ,’ उनले भने ।\nचीनको ताक्लाकोटदेखि ३० किलोमिटर दुरी रहेको हिल्सा नाकासम्म सामान ल्याउन गाडीभाडामा समेत सिन्डिकेट भएको स्थानीय बताउँछन् । ‘दुई पिस सामान ढुवानी गरेवापत झन्डै ८ हजार नेपाली रुपैयाँ तिनुपर्छ । यात्रुहरूले छुट्टै बस भाडा ८०० रुपैयाँ तिर्न बाध्य छन्,’ नाम्खा गाउँपालिका-४ का पुर्वु तामाङको गुनासो छ ।\n२०७६ सालको कोरोना महामारीदेखि यहाँको नाका बन्द थियो । केही वर्ष अघिबाट नाका सहज भएपछि चिनियाँ पक्षबाट सीमा नाकाका नागरिक पीडित बन्दै गएका छन् ।\nशहरबाट हिमालतिर बसाइँसराइ बढ्यो\nकेही वर्षयता हुम्लाभन्दा बाहिरी जिल्लाका नागरिक हिमालतिर बसाइँ सर्दै सीमा पास लिएर हिल्सा नाका हुँदै ताक्लाकोट पुग्ने गरेका छन् । दार्चुला र बझाङ जिल्लाका नाकामा चीनले कडाइ गरेपछि हुम्लाको हिल्सा नाका प्रयोग गरी चीन प्रवेश गर्नको संख्या बढेको हो ।\nजिल्ला प्रशासन कार्यालय हुम्लाका तत्कालीन प्रमुख जिल्ला अधिकारी नारायण पाण्डेयको अध्यक्षतामा राजनीतिक दलका प्रतिनिधि र पत्रकारहरूको उपस्थितिमा बसेको बैठकले नयाँ निर्णय गरेको थियो ।\nबाहिर जिल्लाका नागरिकको हकमा बसाइँसराइ गरेको ३ वर्षसम्म जिल्ला प्रशासन कार्यालयबाट सीमापास जारी नगर्ने निर्णयलाई उल्ट्याएर सीमापास तत्काल दिने निर्णय भएको हो ।\nजसका कारण बझाङ, डोटी, दार्चुला, प्युठान, ओखलढुंगा, सिन्धुपाल्चोक, खोटाङ, सोलुखम्बु लगायतका स्थानबाट हुम्ला जिल्लाको नाम्खा गाउँपालिकाका हेप्का, खगालगाउँ, मुचु, सिमकोट गाउँपालिका ठेहे दोजोम स्याडा लगायतका स्थानमा जग्गा खरिद गर्नेको संख्या पनि बढेको पाइएको छ ।\nजग्गाधनी पुर्जा हुनेहरूले जिल्ला प्रशासन कार्यालयबाट सीमापास लिने गरेका छन् । केही महिला स्थानीयसँग विहेबारी गरी त्यहींको नागरिक भएका छन् । मालपोत कार्यालय हुम्लाको तथ्यांकमा २५ जनाले जिल्ला बाहिरबाट आएर गाउँघरको जग्गा खरिद गरेको समेत देखिन्छ ।\nचिनियाँ\nसीमापास\nलेखक\nनरजन तामाङ\nतामाङ हुम्लाबाट पत्रकारिता गर्छन् ।\nलेखकको सबै आर्टिकल\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nनेप्से नेतृत्वले बिचौलियाका एजेन्डामा काम गरेको भन्दै राजीनामा माग, कर्मचारी आन्दोलित\nकारागारबाट भाग्दाभाग्दै सेना-प्रहरीको चेकिङमा समातिएका थिए अपहरण किङ उदय सेट्टी\nएरिकासहित अन्तर्राष्ट्रिय पदक विजेता सम्मानित\nविश्व पारा एथलेटिक्समा प्रभा र हिमालले खेल्ने\nएसियाली एक्वेटिक्स च्याम्पियनसिपमा सहभागी हुन नेपाली पौडी टोली भारत जाँदै\nजेनजी आन्दोलन लगत्तै भागेका कैदी आउन सक्नेतर्फ यूएई थियो सचेत\nट्रेन्डिङ\nAdvertisment\nसिफारिस\nआउने दिनका चिन्ताहरू\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nधेरै कमेन्ट गरिएका",
  "description": "८ असोज, हुम्ला । हुम्ला सदरमुकाम सिमकोटदेखि ९५ किलोमिटर कच्ची सडक पार गरेपछि पुगिन्छ, चीनसँग जोडिएको हिल्सा नाका ।\r\nसरकारले चीनसँग सीमा जोडिएका १५ जिल्लाका नागरिकले जिल्ला प्रशासनबाट अस्थायी सीमा पास लिएर सीमापार ओहोरदोहोर गर्न पाउने …",
  "domain": "onlinekhabar.com",
  "enhanced": true,
  "fetched_at": "2025-09-24T13:17:06.157633Z",
  "id": "ec5628e01563452bf10c14902bf599279f6bc7123daf1fa2176b370fad02dc98",
  "images": [
    "https://www.onlinekhabar.com/wp-content/uploads/2020/08/adhyagaman-bivag-immigration.jpg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.onlinekhabar.com/wp-content/uploads/2025/09/Paudi-team-768x408.jpg",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.onlinekhabar.com/wp-content/uploads/2025/05/narjan_Tamang-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.onlinekhabar.com/wp-content/uploads/2025/09/setti-768x427.jpg",
    "https://www.onlinekhabar.com/wp-content/uploads/2025/09/karate-samman-1-e1758713822315-768x501.jpg",
    "https://www.nepalhomes.com/_next/static/media/logo.b90ba8bc.svg",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/uploads/2025/09/para-bidaai-768x466.png",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/uploads/2023/05/Nepal-Stock-Exchange-NEPSE-Building-768x352.jpg",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.onlinekhabar.com/wp-content/uploads/2025/09/Hilsa-naka.jpg",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.onlinekhabar.com/wp-content/themes/onlinekhabar-2021/img/ajax-loader.gif",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/themes/onlinekhabar-2021/img/ok-akroshit.png"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "सीमापास लिएर ताक्लाकोट जाने नेपालीलाई गेटमै चिनियाँको निगरानी "
          ],
          [
            "og:url",
            "https://www.onlinekhabar.com/2025/09/1771572/the-uae-was-alert-to-the-possibility-of-escaped-prisoners-arriving-after-the-genji-uprising"
          ],
          [
            "og:description",
            "८ असोज, हुम्ला । हुम्ला सदरमुकाम सिमकोटदेखि ९५ किलोमिटर कच्ची सडक पार गरेपछि पुगिन्छ, चीनसँग जोडिएको हिल्सा नाका ।\r\nसरकारले चीनसँग सीमा जोडिएका १५ जिल्लाका नागरिकले जिल्ला प्रशासनबाट अस्थायी सीमा पास लिएर सीमापार ओहोरदोहोर गर्न पाउने …"
          ],
          [
            "og:image",
            "https://www.onlinekhabar.com/wp-content/uploads/2025/09/Hilsa-naka.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "सीमापास लिएर ताक्लाकोट जाने नेपालीलाई गेटमै चिनियाँको निगरानी "
            ],
            [
              "og:url",
              "https://www.onlinekhabar.com/2025/09/1771572/the-uae-was-alert-to-the-possibility-of-escaped-prisoners-arriving-after-the-genji-uprising"
            ],
            [
              "og:description",
              "८ असोज, हुम्ला । हुम्ला सदरमुकाम सिमकोटदेखि ९५ किलोमिटर कच्ची सडक पार गरेपछि पुगिन्छ, चीनसँग जोडिएको हिल्सा नाका ।\r\nसरकारले चीनसँग सीमा जोडिएका १५ जिल्लाका नागरिकले जिल्ला प्रशासनबाट अस्थायी सीमा पास लिएर सीमापार ओहोरदोहोर गर्न पाउने …"
            ],
            [
              "og:image",
              "https://www.onlinekhabar.com/wp-content/uploads/2025/09/Hilsa-naka.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T11:34:35Z",
  "source": "अनलाइनखबर",
  "store_path": "_store/ec/ec5628e01563452bf10c14902bf599279f6bc7123daf1fa2176b370fad02dc98.json",
  "title": "सीमापास लिएर ताक्लाकोट जाने नेपालीलाई गेटमै चिनियाँको निगरानी",
  "url": "https://www.onlinekhabar.com/2025/09/1771572/the-uae-was-alert-to-the-possibility-of-escaped-prisoners-arriving-after-the-genji-uprising",
  "version": 1
}
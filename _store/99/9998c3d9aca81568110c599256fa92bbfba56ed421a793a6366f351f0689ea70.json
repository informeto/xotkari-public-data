{
  "author": "दिपेन्द्र अधिकारी :: विदेशमा बस्ने नेपालीले २१ फागुनमा भोट हाल्न पाउँछन् ?",
  "content": "विदेशमा बस्ने नेपालीले २१ फागुनमा भोट हाल्न पाउँछन् ?\n-\nदिपेन्द्र अधिकारी\n|\n                                                    काठमाडाैं, असोज ७\nA\n+\nA\nA\n-\nनिर्वाचन आयोगले २१ फागुनमा तोकिएको प्रतिनिधिसभा चुनावको तयारी गर्न थालेको छ । आयोगको केन्द्रीय कार्यालयमा दैनिक ५ देखि ७ समूह नयाँ दल दर्ता, विधान लेखन, चुनाव चिह्नलगायतका विषयमा बुझ्न पुगिरहेका छन् । जेन–जीलगायत थरीथरीका समूह निर्वाचन आयोगमा पुगेर दल दर्ता प्रक्रियाबारे जानकारी लिने गरेको आयोगको राजनीतिक शाखाले जनाएको छ । त्यस्तै, पुराना दलहरू पनि नाम र चुनाव चिह्न परिवर्तन गर्न पुग्ने गरेका छन् ।\nचुनावसम्बन्धी आन्तरिक छलफल र तयारीमा जुटेको आयोग तोकिएकै समयमा निर्वाचन गर्न आवश्यक स्रोतसाधन तथा जनशक्तिको परिचालनको खाका बनाउने कार्यमा व्यस्त छ । आयोगका पदाधिकारीले निर्वाचनको तयारीका विषयमा प्रधानमन्त्री सुशीला कार्कीसँग मंगलबार छलफल गरेका छन् ।\nआगामी २१ फागुनका लागि निर्वाचन तोकिएको सन्दर्भमा आवश्यक कानुन संशोधन, निर्वाचन व्यवस्थापन र स्रोत परिचालनलगायतका विषयमा कार्यवाहक प्रमुख निर्वाचन आयुक्त रामप्रसाद भण्डारीसहितका पदाधिकारीले छलफल गरेका हुन् । निर्वाचनको तयारी गर्नैपर्ने र तयारीका सम्बन्धमा कुनै अवरोधहरू छन् भने त्यसलाई पहिचान गरेर सम्बोधन गर्नुपर्ने विषयमा छलफल भएको हो ।\nआयोगले तोकिएको समयमा प्रतिनिधिसभाको निर्वाचन सम्पन्न गर्न मतदाता नामावली ऐन, २०७३, मतदाता नामावली ऐन, प्रतिनिधिसभा निर्वाचन ऐन र निर्वाचन आयोग ऐनमा संशोधनलगायत आवश्यक स्रोत साधनको सुनिश्चितताका लागि नेपाल सरकारसँग आग्रह गर्दै आएको छ ।\n२० वटा जिल्ला निर्वाचन कार्यालय निमित्तको भरमा छन् । त्यहाँ पदपूर्ति गर्ने तयारी आयोगको छ । अहिले मतदाता नामावलीलाई अद्यावधिक गर्न अध्यादेशमार्फत मतदाता नामावली ऐन संशोधन गर्न मस्यौदा गृह मन्त्रालयमा पठाएको छ । मौजुदा ऐनले चुनावको मिति घोषणा भएपछि मतदाता नामावली अद्यावधिक गर्न दिँदैन । बाटो खुलाउन संसद नभएको अवस्थामा अध्यादेशमार्फत बाटो खुलाउनुपर्छ ।\nविदेशमा रहेका मतदाताले भोट हाल्न पाउँछन् ?\nगृह तथा कानुनमन्त्री ओमप्रकाश अर्यालले विदेशमा रहेका नेपालीहरूले पनि मतदान गर्न पाउनुपर्ने सर्वोच्च अदालतको आदेशलाई यसपटक सम्भव बनाउन आफू लाग्ने बताएका छन् । समानुपातिक निर्वाचन प्रणालीमा भए पनि मतदान गर्न पाउनुपर्ने माग बढेको छ ।\n‘विदेशमा रहेका नेपालीले समानुपातिक निर्वाचन प्रणालीअन्तर्गत भए पनि मतदान गर्न पाउनैपर्छ भन्ने छ । सर्वोच्चले आदेश दिएको पनि धेरै भयो । यसलाई सम्भव बनाउनैपर्छ,’ गृहमन्त्री अर्यालले भने, ‘सकेसम्म सबैलाई समेट्ने मेरो प्रयास हो । कुनै देशमा प्राविधिक समस्या छ भने पनि जहाँजहाँ सकिन्छ, सम्भव बनाउने मेरो प्रयास हुनेछ ।’\nमतदानको पूर्ण सम्भावना नभएका देशहरूमा राजदूतावासमार्फत प्रविधिको प्रयोग गरेर मतदानको व्यवस्था गराउनुपर्ने गृहमन्त्री अर्याल छन् । ‘सकिएन भने पनि जहाँ हाम्रो राजदूतावास छ, त्यहाँबाट प्रयास गर्नुपर्छ । राज्यले पनि प्रविधिको प्रयोग गरेर युवापुस्तालाई राजनीतिको मूलधारमा ल्याउने प्रयास गरौँ भन्ने छ,’ उनले आयोगमा ब्रिफिङ गर्ने क्रममा भने, ‘उहाँहरूलाई हामीले निर्वाचनमा मतदान गर्ने अवसरबाट वञ्चित गर्नु हुँदैन । नेपाल सरकारबाट गर्न सक्ने हामीले गर्छौं । मलाई लाग्छ– निर्वाचन आयोगले पनि यसमा सहजीकरण गर्नेछ ।’\nसर्वोच्च अदालतले २०७४ सालमा विदेशमा रहेका मतदातालाई मतदानको व्यवस्था गर्न आदेश दिएको थियो । विदेशमा रहेका मतदातालाई सहभागी गराउनुपूर्व निर्वाचन आयोगले भनेका ऐनहरूलाई संशोधन गर्नुपर्ने हुन्छ । विदेशमा रहेका मतदातालाई कुन मोडलमा सहभागी गराउन सकिन्छ भनेर छलफल मात्र भएको छ । त्यसका लागि पनि छुट्टै कानुनी व्यवस्था गर्न आवश्यक छ ।\nविश्वमा १५१ भन्दा बढी देशले विदेशमा रहेका मतदातालाई मताधिकार दिए पनि स्वदेशमा रहेका मतदाताकै हाराहामीमा अधिकार भने प्रदान गर्न नसकेको आयोगका सूचना अधिकारी सुमन घिमिरे बताउँछन् ।\nआयोगले प्रस्ताव गरेको ऐनको मस्यौदामा पनि समानुपातिकतर्फ विदेशमा रहेका मतदातालाई समावेश गर्न सकिने व्यवस्था छ । भौतिक उपस्थितिमा मतदान गर्ने, विद्युतीय साधनबाट मतदान गर्न सकिने, हुलाकबाट मतदान गर्न सकिने, मतदाताको प्रतिनिधिलाई अख्तियारी दिएर मतदान गर्न सकिने विकल्प छन् । तर, त्यसमा निर्णय गरेर टुंगोमा पुग्नुपर्ने हुन्छ । यीमध्ये विद्युतीय मतदान सबैभन्दा उपयुक्त देखिएको छ । मोबाइल एपबाट पनि मतदान गर्न सकिन्छ, तर त्यसमा विश्वासको संकट आयोगले देखेको छ ।\n‘विदेशमा रहेका हरेक मतदातालाई मोबाइलबाट मतदान गराउन सकिन्छ । सर्भर नेपालमा हुन्छ तर विश्वासको संकट छ । ह्याकिङ हुने सम्भावना छ । हामीले ग्यारेन्टी गरे पनि विश्वास नभए गाह्रो छ,’ सूचना अधिकारी घिमिरेले\nशिलापत्र\nसँग भने, ‘२१ फागुनको चुनावमा पनि हामी विदेशमा रहेका मतदातालाई मत हाल्ने वातावरण बनाउन सकिन्छ । यसमा सहयोग गर्न विदेशमा रहेका समुदाय तयार छन् । राजनीतिक दलका प्रतिनिधि पनि तयार छन् ।’\nस्टेक होल्डरमा प्रतिबद्धता र कार्यान्वयन गर्ने विषयमा संयोजनमा कमजोरी देखिएर कार्यान्वयनमा नआएको उनले बताए । नेपालको दूतावास भएका देशहरूमा मतदान गराउन सम्भव छ । ती देशमा नेपालीलाई बिदा दिन सरकारले कूटनीतिक पहल गर्न सक्छ । तर, बहस भए पनि सरकारले नै चासो नराख्दा कार्यान्वयनमा जान सकिएको छैन ।\nकति लाग्छ खर्च ?\nविगतमा प्रतिनिधिसभा र प्रदेशसभाका चुनाव सँगै गराउँदा ७ अर्ब हाराहारीको बजेट खर्च भएको अनुभव छ । अहिले सोभन्दा कम बजेटमा चुनाव सम्पन्न गर्न सकिने घिमिरे बताउँछन् । आयोगसँग मतपेटिका मौजुदा अवस्थामा छन् । पुराना मतपेटिका एकपटक प्रयोग भएर थन्क्याएर राखिएको छ । त्यस्तै, मतपत्र छपाइ हुने काजग पनि केही बचेको अवस्था छ । त्यसलाई प्रयोग गर्न सकिने अवस्थाका कति छन् भनेर आयोगले हेरिरहेको छ ।\nप्रकाशित मिति: मंगलबार, असोज ७, २०८२\n२०:२२\nदिपेन्द्र अधिकारी\nप्रतिक्रिया दिनुहोस्\nसमाचार\nचर्चामा बारबरा फाउन्डेसन : को हुन् राजा र गिरिजाप्रसादले देशनिकाला गरेकी बारबरा अ्याडम्स्?\nचर्चामा बारबरा फाउन्डेसन : को हुन् राजा र गिरिजाप्रसादले देशनिकाला गरेकी बारबरा अ्याडम्स्?\n3 min read\nसमाचार\nउपत्यका ट्राफिक प्रहरी कार्यालय रामशाहपथबाट लुटिएका हतियारसहित कैलालीमा चार जना पक्राउ\nउपत्यका ट्राफिक प्रहरी कार्यालय रामशाहपथबाट लुटिएका हतियारसहित कैलालीमा चार जना पक्राउ\n2 min read\nसमाचार\nशरद ओझा प्रकरण : सर्वोच्चको आदेशमा अझै अर्थको अलमल\nशरद ओझा प्रकरण : सर्वोच्चको आदेशमा अझै अर्थको अलमल\n3 min read\nहाम्रो छनौट\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nराजनीति\nनयाँ पार्टी निर्माण र पुराना पुनर्निर्माणको चुनौती\nसैद्धान्तिक–वैचारिक आधार कमजोर भएको पार्टी र नैतिक धरातल कमजोर तथा उग्र महत्त्वाकांक्षा भएको विवादित पात्र नेतृत्वमा पुग्यो भने सम्भावना भएको पार्टी पनि कसरी धराशायी हुन्छ भन्ने ज्वलन्त उदाहरण रास्वपा हो ।\n19 min read\nसमाचार\nनसुध्रिएका ओलीले सुधार्दैनन् एमाले\n३ असोजको बिहान आएको यो लामो सन्देशमा ओलीले जेन–जी आन्दोलनमा प्रकट आक्रोश, असन्तुष्टिप्रति संवेदनशील देखिएका छन्, न कमजोरीको स्वीकारोक्ति छ । बरु, काजी भीम मल्लसँग तुलना गरेर राष्ट्रवादी भएकै कारण जेन–जीको आवरणमा आन्दोलन गरियो भन्ने आशय व्यक्त गरेका छन् ।\n10 min read\nभर्खरै\nचर्चामा बारबरा फाउन्डेसन : को हुन् राजा र गिरिजाप्रसादले देशनिकाला गरेकी बारबरा अ्याडम्स्?\n3 min read\nन्यू योर्कर म्यागजिन भन्छ– जेनजी आन्दोलनले नयाँ मोडल दिएन, ओलीदेखि प्रचण्डसम्मको चर्को आलोचना\n3 min read\nविदेशमा बस्ने नेपालीले २१ फागुनमा भोट हाल्न पाउँछन् ?\n6 min read\nमन्त्रालयमै तयार भयो शिक्षामन्त्री पुनको भान्सा र शयनकक्ष (तस्वीरहरू)\n1 min read\nउपत्यका ट्राफिक प्रहरी कार्यालय रामशाहपथबाट लुटिएका हतियारसहित कैलालीमा चार जना पक्राउ\n2 min read\nलोकप्रिय\nमन्त्री बन्दै महावीर पुन\n1 min read\nपाँच मन्त्रीको नाम सिफारिस गरिएपछि शीतलनिवासमा फोन– अहिले नै नियुक्त नगर्नू\n1 min read\nनेपालमा स्नाइपरहरू : बंगलादेशजस्तै प्रदर्शनकारीलक्षित आक्रमणको भयावह पुनरागमन\n9 min read\nमुख्य सचिव एकनारायण अर्याल पनि मन्त्रीको दौडमा, अर्याल भन्छन्-बेकारकाे हल्ला\n3 min read\nसुटुक्क बंगलादेश किन छिर्‍यो अमेरिकी सेना ? भारतमा भइरहेछ चिन्ता र चर्चा\n8 min read\nविचार\nसांकेतिक भाषाको अन्तर्राष्ट्रिय दिवस : अधिकार र समावेशिता\n14 min read\nजेन–जी आन्दोलनको अबको बाटो\n19 min read\nरगतको छिटा भएको त्यो एउटा मात्र सेतो जुत्ता\n10 min read\nब्लग\nजेन-जीलाई आग्रह: नेपालमै पढौँ, नेपालमै काम गरौँ र नेपालीलाई फर्काऔँ !\n4 min read\n‘दाइ, मेरो भिडियोचाहिँ नहाल्दिनुस् है, आमाले देख्नुभयो भने समस्या हुन्छ’\n3 min read\nसुरक्षा पन्तको जीवन्त अभिनय, 'कोशेढुंगा'ले छोयो दर्शकको मन\n4 min read\nशिक्षा\nतीन महिनाभित्र परीक्षाफल सार्वजनिक नगर्ने विश्वविद्यालयकाे अनुदान राेक्का गर्न शिक्षामन्त्रीकाे निर्देशन\n1 min read\nस्वयम्भू इन्टरनेसनल कलेजका टीयू टपर विद्यार्थीले पाए छात्रवृत्ति\n2 min read\nकक्षा १२ को मौका परीक्षा ७ र ८ असोजमा\n2 min read",
  "description": "निर्वाचन आयोगले २१ फागुनमा तोकिएको प्रतिनिधिसभा चुनावको तयारी गर्न थालेको छ । आयोगको केन्द्रीय कार्यालयमा दैनिक ५ देखि ७ समूह नयाँ दल दर्ता, विधान लेखन, चुनाव चिह्नलगायतका विषयमा बुझ्न पुगिरहेका छन् । जेन–जीलगायत थरीथरीका समूह निर्वाचन आयोगमा पुगेर दल दर्ता प्रक्रियाबारे जानकारी लिने गरेको आयोगको राजनीतिक शाखाले जनाएको छ । त्यस्तै, पुराना...",
  "domain": "shilapatra.com",
  "enhanced": true,
  "fetched_at": "2025-09-23T15:42:29.255336Z",
  "id": "9998c3d9aca81568110c599256fa92bbfba56ed421a793a6366f351f0689ea70",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "विदेशमा बस्ने नेपालीले २१ फागुनमा भोट हाल्न पाउँछन् ?"
          ],
          [
            "og:url",
            "https://shilapatra.com/detail/168477/"
          ],
          [
            "og:description",
            "निर्वाचन आयोगले २१ फागुनमा तोकिएको प्रतिनिधिसभा चुनावको तयारी गर्न थालेको छ । आयोगको केन्द्रीय कार्यालयमा दैनिक ५ देखि ७ समूह नयाँ दल दर्ता, विधान लेखन, चुनाव चिह्नलगायतका विषयमा बुझ्न पुगिरहेका छन् । जेन–जीलगायत थरीथरीका समूह निर्वाचन आयोगमा पुगेर दल दर्ता प्रक्रियाबारे जानकारी लिने गरेको आयोगको राजनीतिक शाखाले जनाएको छ । त्यस्तै, पुराना..."
          ],
          [
            "og:image",
            "https://shilapatracdn.de/uploads/posts/first-election1644408453-1758638202.jpg"
          ],
          [
            "og:type",
            "article"
          ],
          [
            "og:site_name ",
            "विदेशमा बस्ने नेपालीले २१ फागुनमा भोट हाल्न पाउँछन् ?"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "विदेशमा बस्ने नेपालीले २१ फागुनमा भोट हाल्न पाउँछन् ?"
            ],
            [
              "og:url",
              "https://shilapatra.com/detail/168477/"
            ],
            [
              "og:description",
              "निर्वाचन आयोगले २१ फागुनमा तोकिएको प्रतिनिधिसभा चुनावको तयारी गर्न थालेको छ । आयोगको केन्द्रीय कार्यालयमा दैनिक ५ देखि ७ समूह नयाँ दल दर्ता, विधान लेखन, चुनाव चिह्नलगायतका विषयमा बुझ्न पुगिरहेका छन् । जेन–जीलगायत थरीथरीका समूह निर्वाचन आयोगमा पुगेर दल दर्ता प्रक्रियाबारे जानकारी लिने गरेको आयोगको राजनीतिक शाखाले जनाएको छ । त्यस्तै, पुराना..."
            ],
            [
              "og:image",
              "https://shilapatracdn.de/uploads/posts/first-election1644408453-1758638202.jpg"
            ],
            [
              "og:type",
              "article"
            ],
            [
              "og:site_name ",
              "विदेशमा बस्ने नेपालीले २१ फागुनमा भोट हाल्न पाउँछन् ?"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-23T14:37:00Z",
  "source": "Shilapatra",
  "store_path": "_store/99/9998c3d9aca81568110c599256fa92bbfba56ed421a793a6366f351f0689ea70.json",
  "title": "विदेशमा बस्ने नेपालीले २१ फागुनमा भोट हाल्न पाउँछन् ?",
  "url": "https://shilapatra.com/detail/168477",
  "version": 1
}
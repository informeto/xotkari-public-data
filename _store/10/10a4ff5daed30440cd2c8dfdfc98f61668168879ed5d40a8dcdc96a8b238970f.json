{
  "author": "अर्जुन मोहन भट्टराई :: Setopati",
  "content": "त्यो साल छुटेको दसैं!\nअर्जुन मोहन भट्टराई\nअसोज १५\n'जिन्दगीमा यस्ता दसैं कति आए कति, मनाएर के भएको छ र? यो वर्ष नमनाउँदा के हुन्छ फरक पर्छ?'\nमेरा लागि यो एक दसैं पनि जीवनको आयुमध्येको एक हिस्सा हो। भगवानले मलाई पृथ्वीतलमा पठाउँदा जीवनसँगै पाएको रमाइलो हिस्सा।\nसायद सबै धर्मावलम्बीहरूमा मेरो जस्तो हुन्छ होला। मानिस पीडा, दुःख, बेदना आदिले भरिएकाले कहिलेकाहीँ यस्ता अभिव्यक्ति दिन्छ। तैपनि आआफ्ना चाडपर्वप्रति कसलाई पो लगाव हुँदैन र?\nम हिमालपारिको जिल्ला मुस्ताङमा काम गर्थेँ। आठ महिना लगातार काम, बिना छुट्टी। चार महिना त हिउँ पर्ने।\nत्यो बेलाको जागिरको समयमा दसैंमा घर आउन नपाई काममै रहनुपरेको नमिठो सम्झना पल अहिले पनि याद छ।\nदसैं मनाउन नपाउँदा नमज्जा त थियो नै। त्यो बेला हामी जस्तै दसैं मान्न घर जान नपाएका प्रहरीहरू पनि थिए। प्रहरी चौकीमै दसैं मनाउन सई साहेबको निमन्त्रणामा च्यांग्रा काटेर भोज खाँदा घर–परिवारको याद गर्दै दसैं मनाइयो।\nतिहारमा घर आउन पाइयो। तर दसैं–तिहारका बीच तुलना गर्न मिल्दैन, आ–आफ्नै महत्व छन्।\nदसैं अर्थात् टीका, भेटघाट, पुनर्मिलन, भोज, पार्टी, खानपान रमाइलो। साथै हामी काम गर्नेहरूलाई लामो बिदाले अलग्गै रौनक र आनन्द हुन्थ्यो।\nहिमाली बौद्धमार्गी सम्प्रदायमा दसैं मनाउँदैनन्। माथिल्लो मुस्ताङ अर्थात् लोमानथाङमा गुरूङ जातिको बसोबास बहुल छ। पहाडमा बस्ने गुरूङहरूले दसैं मनाए पनि त्यहाँका गुरूङ र विष्टले दसैंतिहार मनाउँदैनन्।\nत्यहाँ तिजी, यार्तुङ घोडा दौडाउने प्रतियोगिता, ल्होसार मनाउँछन्। म गुम्बाको कारिन्दा थिएँ। झन्डै १८० घर रहेको लोमानथाङ उपत्यकाको ५ मिटर अग्लो माटोको पर्खालको घेराभित्र सबै गाउँलेले मलाई 'माटा' अर्थात् 'मास्टर' भनेर चिन्थे।\nगाउँमा अरू सरकारी स्कुल र बोर्डिङ पनि थिए। तर हामीकहाँको गुम्बा स्कुलमा लामा विद्यार्थीलाई मात्र खोलिएकाले नेपाली सरकारी क्यालेन्डरको बिदा, चाडपर्व खासै मतलब हुन्थेन।\nमन फकाउँदै, पीडादुःख मनमा लिएर, त्यो दसैं घरपरिवार सम्झिँदै रूँदै त्यहाँ कर्मथलोमा बसेर काटियो।\n'आफू नमरी स्वर्ग देखिन्न' भनेझैं, त्यो बेला घर छाडेर मुगलान, परदेश भारत, अरब, विदेश गएकाहरूको पीडा महसुस भयो। लाग्यो, म त कमसेकम मुलुकमै छु। उनीहरू त परदेशमा, घर–परिवार, चाडपर्व कति याद आउँदो हो।\nकोही कोही दसैंलाई दशा, फजुल खर्च भन्छन्। तर चाडपर्व मान्ने तरिकाले यस्तो अवस्था आयो होला। किनभने घाँटी हेरेर हाड निल्ने हो। जथाभावी खर्च गरेर ऋणमा डुब्नु चाडपर्वको अर्थ हुँदै होइन। हाम्रै अर्कमण्यता हो।\nनजानेर, बुद्धि नपुगेकोले, अज्ञानतावश हामी हरेक अवसर, उत्सव, पललाई अवहेला, हेय, निन्दा तथा बोझ मानिरहेका छौं। हामी कहिलेकाहीँ उत्तेजना र आवेगमा खर्च गर्छौं र चाडपर्वलाई दोष दिन्छौं।\nजिन्दगी सम्झौता हो। मानिसले जे पनि भोग्नुपर्छ। हुन त यो कुरा खासमा ठूलो होइन तर हरेक घडी, पल, निमेष, रात, दिन, हप्ता, महिना, वर्ष, दशक गर्दै मानिसको आयु बनेको छ। त्यसमा चाडपर्व, दुःख, सुख, आँसु, हाँसो, रोदन सबैको मिश्रण छ। जुन कुनै पनि घटना, पल, परिघटना, अवसर, उत्सव, चाड, रमाइलोमा सहभागी हुन नपाउँदा, छुटाउँदा मन पोल्दो रहेछ।\nयस कारण घर–परिवार, अभिभावक, मान्यजन सबै हुँदा, साथमा रहँदा, चाडपर्वमा खुसी साट्न पाउँदा आफुलाई भाग्यमानी सम्झौं। जीवनलाई सार्थक बनाउन पल–पलको हाँसो, खुसी र रमाइलो आवश्यक छ। यसले दीर्घायु, निरोगी तथा जीवनलाई पूर्णता दिन्छ।\nप्रकाशित मिति: बुधबार, असोज १५, २०८२\n१७:०९\nसिफारिस\nअबदेखि प्रतिनिधिसभाको पुरानो म्यान्डेट र प्रदेशसभाको नयाँ म्यान्डेटले गर्नेछ राष्ट्रपति निर्वाचन\nकेपी ओली र कृष्णबहादुर महराको नाममा जलाइएका दाङका दुई होटल\nप्रधानमन्त्री बलियो बनाउनुको परिणाम!\nपिङको चचहुईमा भेटिने दसैंको असली स्वाद, हेर्नुहोस् तस्बिरमा\nट्राफिक हवल्दार भरत कुँवर – तुइनखोलाका 'हिरो'\nबंगालको खाडिमा विकसित भएको पानी पार्ने प्रणाली भित्रँदै नेपाल, कुनकुन जिल्ला छन्  रेड अलर्टमा?\nप्रतिक्रिया दिनुहोस्\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nश्रीमान एनजिओमा काम गर्छ भनेको त त्यस्तो काम पो गर्ने रहेछ!\nअर्जुन मोहन भट्टराई\nत्यो दसैं अनि 'मिस्टिनको कनिके घिउ'\nअमृता पौडेल\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "'जिन्दगीमा यस्ता दसैं कति आए कति, मनाएर के भएको छ र? यो वर्ष नमनाउँदा के हुन्छ फरक पर्छ?'",
  "domain": "setopati.com",
  "enhanced": true,
  "fetched_at": "2025-10-01T13:39:27.519638Z",
  "id": "10a4ff5daed30440cd2c8dfdfc98f61668168879ed5d40a8dcdc96a8b238970f",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "त्यो साल छुटेको दसैं!"
          ],
          [
            "og:url",
            "https://www.setopati.com/blog/370628/"
          ],
          [
            "og:description",
            "'जिन्दगीमा यस्ता दसैं कति आए कति, मनाएर के भएको छ र? यो वर्ष नमनाउँदा के हुन्छ फरक पर्छ?'"
          ],
          [
            "og:image",
            "https://www.setopati.com/uploads/posts/arjun-mohan-bhattrai-1726308431.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "त्यो साल छुटेको दसैं!"
            ],
            [
              "og:url",
              "https://www.setopati.com/blog/370628/"
            ],
            [
              "og:description",
              "'जिन्दगीमा यस्ता दसैं कति आए कति, मनाएर के भएको छ र? यो वर्ष नमनाउँदा के हुन्छ फरक पर्छ?'"
            ],
            [
              "og:image",
              "https://www.setopati.com/uploads/posts/arjun-mohan-bhattrai-1726308431.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-01T11:24:00Z",
  "source": "सेतोपाटी",
  "store_path": "_store/10/10a4ff5daed30440cd2c8dfdfc98f61668168879ed5d40a8dcdc96a8b238970f.json",
  "title": "त्यो साल छुटेको दसैं!",
  "url": "https://www.setopati.com/blog/370628",
  "version": 1
}
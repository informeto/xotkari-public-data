{
  "author": "स्वास्थ्यखबर :: जेनजी आन्दोलन : निजी क्षेत्रको मात्रै करिब रु ८० अर्ब बराबरको क्षति",
  "content": "खबर\nजेनजी आन्दोलन : निजी क्षेत्रको मात्रै करिब रु ८० अर्ब बराबरको क्षति\nस्वास्थ्यखबर\nबुधबार, असोज ८, २०८२\n११:४४\nकाठमाडौं–\nगत भदौ २३ र २४ गते जेनजी पुस्ताको आन्दोलनका कारण मुलुकको प्रमुख प्रशासनिक केन्द्र सिंहदरबार जल्यो। न्यायको मन्दिर मानिने सर्वोच्च अदालतको भवन आगोमा दन्कियो। ऐतिहासिक धरोहरका रुपमा रहेको राष्ट्रपति कार्यालय शीतल निवासमाथि आक्रमण भयो, आगजनी गरियो।\nचीन सरकारको सहयोगमा निर्माण गरिएको र सङ्घीय संसद्ले प्रयोग गरेको अन्तरराष्ट्रिय सम्मेलन केन्द्रमा पनि आगजनी गरियो। सरकारी संरचना, निजी क्षेत्रका उद्योग प्रतिष्ठानमाथि आक्रमण र आगजनी गरियो।\nराजनीतिक नेतृत्वका घर तथा आवास पनि उसैगरी आक्रमण र आगजनीको शिकार भए। आन्दोलनकारीले सवारीसाधनमाथि आगो झोसे। लुटपाट भयो। ठूलो क्षतिका बीच सरकारी र निजी क्षेत्र क्रमशः लयमा फर्कने प्रयासमा छ। नयाँ सोच, नयाँ विश्वास र भरोसाका साथ उभिने प्रण सबैले गरेका छन्।\nसरकारले यी सबै विषयमा अनुसन्धान गर्न गौरीबहादुर कार्कीको अध्यक्षतामा छानबिन आयोग गठन गरिसकेको छ। सो आयोगले सत्यतथ्य सार्वजनिक गर्ने नै छ।\nमुलुकको आर्थिक क्षेत्रमा झण्डै ८१ प्रतिशत योगदान गर्ने र रोजगारीमा ८६ प्रतिशत योगदान प्रदान गर्दै आएको निजी क्षेत्रमाथि पनि आन्दोलनका क्रममा आक्रमण भयो।\nनेपाल उद्योग वाणिज्य महासङ्घलगायतका निजी संस्थाले क्षतिको विवरण सङ्कलन गरिरहेका छन्। यद्यपि, प्रारम्भिक विवरण भने सार्वजनिक गरेको छ। महासङ्घका अध्यक्ष चन्द्रप्रसाद ढकालका अनुसार हालसम्म उपलब्ध तथ्याङ्क र सूचनाअनुसार निजी क्षेत्रको मात्रै करिब रु ८० अर्ब बराबरको क्षति भएको छ। अध्यक्ष ढकाल निजी सबैभन्दा ठूलो रोजगारदाता भए पनि हरेक आन्दोलनमा निजी क्षेत्र निशानामा पर्नु गम्भीर विषय भएको बताए।\nआन्दोलनका क्रममा निजी क्षेत्रमाथि आक्रमण हुनुले निजी क्षेत्रको महत्व बुझ्न र बुझाउन नसकिएको उनको बुझाइ छ। सरकारले छोटो समयमा नै निजी क्षेत्रको धारणाअनुसार राहतका प्याकेज घोषणा गरेर निजी क्षेत्रको मनोबल उकास्ने काम गरेको र यसलाई महासङ्घले सकारात्मक रुपमा लिएको उनको भनाइ छ।\nदेशभर चेन निर्माण गरेर व्यापारमा विविधिकरण गर्दै आएको भाटभटेनी सुपरमार्केटमाथि आक्रमण भयो। भाटभटेनीका अध्यक्ष मिनबहादुर गुरुङले रु १० अर्ब ८५ करोड बराबरको क्षति भएको प्रधानमन्त्री सुशीला कार्कीसँगको भेटमा विवरण दिएका छन्। सो व्यापारिक प्रतिष्ठानको १२ वटा स्टोर पूर्णरुपमा जलाइएको र नौ वटामा आशिंक क्षति पुगेको छ।\nकूल २८ स्टोरमध्ये १६ वटा भने पुनःसञ्चालनमा आइसकेको छ। भाटभटेनीले नेपालीको सबैभन्दा ठूलो चाड दसैँको अवसरमा स्टोर बन्द भएकै कारण कुनै पनि कर्मचारीलाई सेवाबाट नहटाउने यसअघि नै स्पष्ट पारिसकेको छ। दसैँ भत्तासमेत दिने उसको घोषणा छ।\n“रोजगारी कोही कसैको पनि जाँदैन, तलब भत्ता पनि रोकिदैन”, गुरुङले भने। भाटभटेनीका स्टोरमा राखिएका रु पाँच अर्ब ९६ करोड तीन लाख ६७ हजार पाँच सय ९३ बराबरको सामग्री पूर्णरुपमा जलेका छन्। यस्तै, झण्डै ५० करोड बराबरको सामग्री तोडफोड र लुटपाट भएको छ।\nत्यस्तै, दूरसञ्चार सेवा प्रदायक एनसेलको लैनचौरस्थित मुख्य कार्यालयमा राखिएका दुई दर्जनभन्दा बढी सवारीमा गत भदौ २४ गते आगजनी गरिएको जनाएको छ। मुख्य कार्यालयको पहिलो तल्ला आगजनीका कारण क्षतिग्रस्त छ। १०औँ तल्लासम्म लुटपाट भएको छ। कर्मचारीका व्यक्तिगत सामानसमेत हराएका छन्।\nलैनचौरका साथै एनसेलको पोखरा, धनगढी र कञ्चनपुरको महेन्द्रनगरको कार्यालयमा तोडफोड र अगजनी गरिएको छ। सो कम्पनीका करिब चार सय कर्मचारीले हाल घरैबाट सेवा दिइरहेका छन्। आगजनी र लुटपाटमा बाबजूत सो कम्पनीले तीन दिनसम्म आफ्ना सबै सेवा निःशुल्क दिएको थियो। नेपाल टेलिकमले जस्तै भ्वाइस, इन्टरनेट र एसएमएस निःशुल्क प्रदान गरेको सो कम्पनीले जनाएको छ।\nएनसेलको सिमकार्ड बिक्री गर्नेदेखि त्यससँग जोडिएका झण्डै एक लाख बढीले रोजगारी पाएका छन्। मुलुकमा रोजगारी दिनेदेखि आर्थिक क्रियाकलापमा सहयोग गर्ने सङ्घ संस्था, उद्योग प्रतिष्ठानमाथि भएको आक्रमणले निजी क्षेत्र तस्त्र अवस्थामा रहेको महासङ्घले जनाएको छ।\nहोटल एशोसिएशन अफ नेपाल  (हान) का अनुसार जेनजी आन्दोलनका क्रममा होटल क्षेत्रमा मात्रै झण्डै रु २५ अर्ब बराबरको क्षति पुगेको छ। काठमाडौँमा रहेको अन्तरराष्ट्रिय चेन होटल हिल्टनको मात्रै रु आठ अर्ब बराबरको क्षति भएको छ। राजनीतिक व्यक्ति जोडिएको भन्ने हल्ला चलाएर दाङको माला इन, मोरङको नेपालीरिका होटलमाथि आक्रमण भएको सम्वद्ध पक्षले जनाएका छन्। यसैगरी पोखराको सरोवर होटल, बगैँचा रिसोर्ट, गुडबिल होटल, अशुंभरा होटलमाथि आन्दोलनका क्रममा आगजनी र तोडफोड भएको छ।\nयस्तै, काठमाडौँको वर्णवास होटल पनि आक्रमणको शिकार भएको छ। व्यवसायी विनोद चौधरीको गुर्जुधारामा रहेको सिजी पार्कमा आगजनी र तोडफोड भएको छ। त्यहाँ राखिएका सामान लुटपाट भएको छ। चौधरीको निवासमा पनि आक्रमण र आगजनी गरिएको विवरण सार्वजनिक भएको छ। चौधरी समूहमा मात्रै करिब पाँच अर्बको क्षति पुगेको प्रारम्भिक आकलन छ।\nमहासङ्घका अध्यक्षसमेत रहेका ढकाल सम्वद्ध चन्द्रागिरि केवलकारको बेस स्टेशनमा लुटपाट र तोडफोड भएको छ। आगजनीका कारण केवलकार बन्द छ। मौलाकालिका केवलकारमा ठूलो क्षति पुगेको छ। चन्द्रागिरिको केवलकार मर्मतपछि तत्कालै सञ्चालनमा ल्याउन सकिए पनि मौलाकालिकाको सञ्चालन भने अनिश्चित रहेको ढकालको भनाइ छ।\nढकालको आइएमई समूहले सातै प्रदेशमा केवलकार निर्माण गर्ने योजना अगाडि सारेको छ। सोही क्रममा पूर्वको पाथीभरामा केवलकार निर्माणका लागि स्थापना गरिएको कार्यालयमा आक्रमण र तोडफोड भएको जनाइएको छ।\nयस्तै, काठमाडौँको थापाथली, पानीपोखरी, नक्साललगायतका स्थानका गाडी शोरुममा आगजनीका कारण ठूलो धनमालको क्षति भएको छ। विभिन्न प्रदर्शनी तथा मेला आयोजना गरेर अटो व्यवसायमा नयाँ उभार आइरहेको बेला जेनजी आन्दोलनका नाममा भएको आगजनी र तोडफोडले ठूलो क्षति पुगेको व्यवसायीहरुको भनाइ छ।\nसरकारले यसबिचमा के गर्यो?\nजेनजीको प्रदर्शनका क्रममा भएको सार्वजनिक सम्पत्तिको क्षतिको मूल्याङ्कनका निम्ति राष्ट्रिय योजना आयोगको सचिवालयको नेतृत्वमा राष्ट्रिय विपद् जोखिम न्यूनीकरण तथा व्यवस्थापन प्राधिकरण, विषयगत मन्त्रालय र जेनजीका प्रतिनिधिसहितको समितिले ४५ दिनभित्र क्षतिको मूल्याङ्कनको प्रतिवेदन सरकारलाई प्रस्तुत गर्ने निर्णय गरेको छ।\nआगजनी तथा तोडफोडबाट सिंहदरबारस्भित्र क्षति भएका भौतिक संरचना, सवारीसाधन, मेसिनरी औजारलगायतको मिनाहा गर्ने र लिलाम बिक्री गर्ने सरकारले निर्णय गरिसकेको छ। जेनजी प्रदर्शनको क्रममा सृजना भएको असामान्य परिस्थितिबाट प्रभावित उद्योग, व्यापारिक तथा व्यावसायिक प्रतिष्ठान र आर्थिक गतिविधिलाई तत्काल सञ्चालन गर्नको निमित्त नेपाल सरकार, नेपाल राष्ट्र बैंक र बिमा कम्पनीहरूले विभिन्न किसिमका राहत सुविधाका कार्यक्रम सुरु गर्ने निर्णय भएको भएको अर्थमन्त्री डा रामेश्वर खनालले जानकारी दिए।\nक्षतिग्रस्त संरचनाको पुनःनिर्माणका लागि आयात गरिने सामग्रीमा लाग्ने भन्सारमा ५० प्रतिशतसम्म छुट दिने प्रबन्ध गरिएको छ। बिमाबाट अग्रीम रुपमा क्षतिको ५० प्रतिशतसम्म दिनुपर्ने गरी व्यवस्था मिलायएको छ।\nत्यसैगरी सरकारले आन्दोलनबाट प्रभावित उद्योग र व्यवसायीले तिर्नुपर्ने ऋणको म्याद सार्नुपर्ने निणर्य गरेको छ। जसले कर्जा लिएर भुक्तानी गर्न सक्नेछन्। यस्तै, सहुलियतपूर्ण कर्जा र जसले कर्जा लिएर भुक्तानी गर्न नसक्नेका लागि राष्ट्रियस्तरमा खडा हुने पुनःनिर्माण कोषबाट प्रदान गरिनेछ।\nत्यस्तै, सरकारले पुनःनिर्माणका लागि पुनःनिर्माण कोण खडा गर्ने निर्णय गरिसकेको छ। कोषमा नेपालभित्र र नेपाल बाहिरबाट नेपालीले इच्छाअनुसार योगदान गर्न पाउने छन्। अर्थमन्त्री खनालका अनुसार बैंक तथा वित्तीय संस्था र औद्योगिक प्रतिष्ठानले कम्पनीहरूले सामाजिक उत्तरदायित्वअन्तर्गतको रकम राख्न पाउने र त्यस्तो रकममा करकट्टी गर्न पाउनेछन्।\nयस्तै, प्रधानमन्त्री सुशीला कार्कीले निजी क्षेत्रलाई कठिन परिस्थितिबाट दृढताका साथ उठ्न आह्वान गर्दै सरकार पूर्ण साथमा रहने प्रतिबद्धता व्यक्त गरेकी छिन्। यही असोज ५ गते निजी क्षेत्रका प्रतिनिधिहरुसँग भएको छलफलमा प्रधानमन्त्री कार्कीले हालैको जेनजी प्रदर्शनका क्रममा व्यापारिक प्रतिष्ठान तथा उद्योगमा ठूलो क्षति पुगेको भन्दै राज्य र निजी क्षेत्र दुवैलाई साझा चुनौती आएको बताउनुभएको थियो। सरकारले अर्थतन्त्रका सुधारका लागि छिट्टै सुधारात्मक प्याकेज घोषणा गर्ने तयारी गरेको छ।\nबिमा दाबी २२ अर्ब २५ करोड\nजेनजी पुस्ताको आन्दोलनका क्रममा भएका क्षतिको बिमा दाबी रु २२ अर्ब २५ करोड ६५ लाख बराबर पुगेको छ। नेपाल बिमा प्राधिकरणका अनुसार बिमा दाबी सबैभन्दा बढी बागमती प्रदेशमा रहेको छ।\nबागमती प्रदेशमा रु १७ अर्ब ९७ करोड ७२ लाख बराबरको बिमा दाबी परेको छ। कूल एक हजार तीन सय ४३ वटा दाबीको आवेदन परेको प्राधिकरणले जनाएको छ।\nमाइक्रो इन्स्योरेन्स कम्पनीसहित कूल १८ वटा बिमा कम्पनीमा दुई हजार चार सय ७८ वटा बिमा दाबीको आवेदन हो। ठूलो मात्रामा भौतिक सम्पत्तिको क्षति भएकाले दाबीको मात्रा अझै बढ्न सक्ने देखिएको छ। यो निजी क्षेत्रको क्षतिको मात्रै दाबी हो। सरकारी संरचनाको भने बिमा नभएका कारण दाबी भुक्तानी हुन सक्दैन।\nप्राधिकरणले उपलब्ध गराएको विवरणअनुसार, दिन ओरियन्टल इन्स्योरेन्स कम्पनीमा मात्रै रु पाँच अर्ब २२ करोड ९८ लाख बराबरको दाबीको आवेदन परेको छ। यस्तै, सिद्धार्थ इन्स्योरेन्समा रु पाँच अर्ब आठ करोड २८ लाख बराबरको आवेदन प्राप्त भएको छ।\nसम्पत्ति बिमाको पाँच सय ३८, मोटर बिमा एक हजार सात सय ७८, इञ्जिनियरिङ तथा ठेकेदार जोखिमका एक सय ३२, परिवहन बिमा ११ र अन्य बीमाका १९ वटा आवेदन प्राप्त भएको जनाइएको छ।\nरासस\nप्रकाशित मिति: बुधबार, असोज ८, २०८२\n११:४४\nस्वास्थ्यखबर\nलेखकबाट\n                                                                थप\nराष्ट्रपतिबाट मतदाता नामावली ऐन संशोधन गर्न अध्यादेश जारी\nकाठमाडौं महानगरले सुरु  गर्‍यो ३५ वटा गाउँपालिकालाई एम्बुलेन्स हस्तान्तरण\nजेन–जेडलाई जेन एक्सको सन्देश\nप्रतिक्रिया दिनुहोस्\nसम्बन्धित समाचार\nराष्ट्रपतिबाट मतदाता नामावली ऐन संशोधन गर्न अध्यादेश जारी\n७ मिनेट अगाडि\nजेनजी आन्दोलन : निजी क्षेत्रको मात्रै करिब रु ८० अर्ब बराबरको क्षति\nराजनीतिक नेतृत्वका घर तथा आवास पनि उसैगरी आक्रमण र आगजनीको शिकार भए। आन्दोलनकारीले सवारीसाधनमाथि आगो झोसे। लुटपाट भयो। ठूलो क्षतिका बीच सरकारी र निजी क्षेत्र क्रमशः लयमा फर्कने प्रयासमा छ। नयाँ सोच, नयाँ विश्वास र भरोसाका साथ उभिने प्रण सबैले गरेका छन्।\n२ घण्टा अगाडि\nकाठमाडौं महानगरले सुरु  गर्‍यो ३५ वटा गाउँपालिकालाई एम्बुलेन्स हस्तान्तरण\nसोलुखुम्बु जिल्लाको सोताङ्ग गाउँपालिकाका अध्यक्ष खिलराज बस्नेतले जनता जननता विचको  मधुर सम्बन्ध विकासको नमूना रहेको बताए। वैतडी जिल्लाको सिगास गाउँपालिकाका उपाध्यक्ष धाना धामीले एम्बुलेन्स सञ्चालनका लागि कार्यविधि बनाउनले बताइन्। कार्यविधिले सबैको पहुँचमा समान अवसर दिने उनले उल्लेख गरिन्।\n२० घण्टा अगाडि\nताजा समाचार\nसबै\nराष्ट्रपतिबाट मतदाता नामावली ऐन संशोधन गर्न अध्यादेश जारी\n७ मिनेट अगाडि\nजेनजी आन्दोलन : निजी क्षेत्रको मात्रै करिब रु ८० अर्ब बराबरको क्षति\n२ घण्टा अगाडि\nनर्भिक इन्टरनेशनल हस्पिटल: नेतृत्वमा पुस्तान्तरण, संरचनागत रूपान्तरण\n१९ घण्टा अगाडि\nकाठमाडौं महानगरले सुरु  गर्‍यो ३५ वटा गाउँपालिकालाई एम्बुलेन्स हस्तान्तरण\n२० घण्टा अगाडि\nजेन–जेडलाई जेन एक्सको सन्देश\nमंगलबार, असोज ७, २०८२\nबच्चामा अटिज्म हुने भन्दै  ट्रम्पले दिए गर्भवती महिलालाई  यस पेन किलरबाट दूर रहन सल्लाह\nमंगलबार, असोज ७, २०८२\nस्वास्थ्य मन्त्रीका लागि बालुवाटार पुग्यो दुई स्वास्थ्यका पूर्वसचिव महिलाको नाम\nसोमबार, असोज ६, २०८२\nध्वनी चिकित्सा सम्बन्धी पाठ्यक्रम सहितको पुस्तक प्रकाशन\nसोमबार, असोज ६, २०८२\n४ जना मन्त्रीले लिए शपथ,  सूचीबाट हटाइन् डा संगीता\nसोमबार, असोज ६, २०८२\nनेपालका महिला स्वास्थ्य स्वयंसेविकाहरु डब्ल्यूएचओ जनस्वास्थ्य च्याम्पियन अवार्डका विजेता\nसोमबार, असोज ६, २०८२\nसबै\n            हेर्नुहोस\nट्रेण्डिङ\nस्वास्थ्य मन्त्रीका लागि बालुवाटार पुग्यो दुई स्वास्थ्यका पूर्वसचिव महिलाको नाम\nसोमबार, असोज ६, २०८२\nअपरेशन बीचमै छोडेर नर्ससँग शारीरिक सम्पर्कमा लिप्त  पाकिस्तानी मूलका डाक्टरको  मुद्दामा बेलायतमा सुनुवाइ\nबिहीबार, असोज २, २०८२\nमन्त्रीहरुको सपथ आज, विवादित डा संगीता मिश्राको सपथ 'होल्ड'!\nसोमबार, असोज ६, २०८२\nडा संगीता मिश्राले दिइन् राजीनामा, मन्त्री बन्ने सम्भावना\nआइतबार, असोज ५, २०८२\nडा. संगीता कौशल मिश्रसहित ५  जनाको नाम मन्त्री बनाउन पठाइयो राष्ट्रपति कार्यालय\nआइतबार, असोज ५, २०८२\nस्वास्थ्य मन्त्रालयले गर्‍यो सरुवा र काज तत्कालका लागि स्थगित\nशुक्रबार, असोज ३, २०८२\nसबै हेर्नुहोस\nअन्तर्वार्ता\nसबै\nप्राडा ज्ञानेन्द्रमान सिंह कार्कीले भने- १० वर्ष पूर्वाधार र फ्याकल्टीमा गरेकाे लगानीले न्याय पायाे (भिडियो)\nस्वास्थ्यखबर\nइम्युन रोग भनेको हात्ति जस्तो हो, चिकित्सकले राम्ररी नहेर्दा झुक्याउँछ : डा धर्मागत भट्टराई (भिडियो संवाद)\nस्वास्थ्यखबर\n'स्वास्थ्यको दायित्वबाट भाग्न मिल्दैन, त्यसका लागि स्वास्थ्य बीमा नै बलियो बनाउनुपर्छ' [अन्तर्वार्ता]\nप्रवीण ढकाल\nउपचारअघि डाक्टरले आफू जोगिने उपाय खोज्नुपर्ने अवस्था आयो : डा लोचन कार्की  (अन्तर्वार्ता)\nस्वास्थ्यखबर\nनेपाललाई चिकित्सा शिक्षाको अन्तराष्ट्रिय केन्द्र बनाएर देशको विकास गर्न सकिन्छ\nडा. सबिहा यासमिन, प्रबन्ध निर्देशक नेपाल मेडिकल कलेज\nडा बच्चुकैलाश कैनीसँग संवाद : नेपालमा 'अस्पताल व्यवस्थापक'को भूमिका पूर्ण स्वीकार नगरिनुका कारण के-के हुन् ?\nस्वास्थ्यखबर\nवरिष्ठ अधिवक्ता विष्णु तिमिल्सेनासँग संवाद : चिकित्सा क्षेत्रका मुद्दा उपभोक्ता अदालतको प्राथमिकतामा परेका हुन् ?\nस्वास्थ्यखबर\nलामो समय मोबाइल र कम्प्युटरको प्रयोगले जोर्नी खिइन्छ: डा ऋषि विष्ट (भिडियो संवादसहित)\nस्वास्थ्यखबर\nसबै हेर्नुहोस\nविचार/विश्लेषण\nजेन–जेडलाई जेन एक्सको सन्देश\n८ घण्टा अगाडि\nस्वास्थ्य पेशामा कानून, नैतिकता र जवाफदेहिता\nआइतबार, असोज ५, २०८२\nअन्तरिम सरकारको  स्वास्थ्य मन्त्री कस्तो हुनुपर्छ?\nबुधबार, असोज १, २०८२\n'म आफ्नो पेशा र कर्मबाट नेपाल र नेपालीको हितका लागि सदैव योगदान दिइरहनेछु'\nसोमबार, भदौ ३०, २०८२\nजलेका संरचना-सामग्री व्यवस्थापनका सम्भावित जोखिम, कदम र सुझाव\nसोमबार, भदौ ३०, २०८२\nविद्यमान प्रतिकूलता, स्वास्थ्य र हाम्रो जिम्मेवारी\nशुक्रबार, भदौ २७, २०८२\nस्वास्थ्य सेवा प्रणालीमा स्वास्थ्य प्रवर्द्धनको महत्व\nआइतबार, भदौ २२, २०८२\nआधारभूत स्वास्थ्य सेवा नपाएर जीवन समाप्त गर्नुपर्ने अवस्था अझै छ : पूर्वस्वास्थ्य मन्त्री गिरी\nशुक्रबार, भदौ २०, २०८२\nसबै हेर्नुहोस\nब्लग\nसबै\nकर्णालीबाट जेन–जीलाई चिठी: आन्दोलनको तागतलाई अवसरमा बदलौं\nमहेन्द्रकुमार थापा\nघर जलेको भिडियो राख्दै वसन्त चौधरीले लेखे- जब सम्झनाहरू खरानीमा परिणत भए…\nस्वास्थ्यखबर\nजब हेल्थ क्याम्पमै पोस्टमार्टम गराउन खोजियो!\nडा. सुभाष लामिछाने\nहैजाको रोकथामदेखि उपचारसम्म: फार्मासिस्टको महत्त्वपूर्ण भूमिका\nरोशन गिरी, क्लिनिकल फार्मासिस्ट\nतपाईंको  रगतको प्रत्येक थोपा बन्न सक्छ कसैको जीवनको अमूल्य उपहार\nरूपक सिंह राजपूत\nतीन दिने खुशी खोज्ने कोर्स :  एक ‘अल्टर’को अध्यात्म यात्रा\nडिबी खड्का\nFrom A Mother’s Breastfeeding Diary : The village behind the Milk\nShraddha Upadhyaya\nउपचार अनुभूति : टिकट लिएर आउनुहोस् भन्दा जब बिरामीका आफन्त जंगिनुभयो ...\nडा हिमाल भण्डारी\nसबै हेर्नुहोस\nलोकप्रिय\nनयाँ स्वास्थ्य मन्त्रीबारे 'फेसबुक सर्वेक्षण': १४ सय प्रतिक्रियाका आधारमा यी हुन् टप १०\nमंगलबार, भदौ ३१, २०८२\nअनलाइन भोटिङबाट मन्त्री चयन हुँदै, को होला स्वास्थ्य मन्त्री?\nआइतबार, भदौ २९, २०८२\nस्वास्थ्य मन्त्रीका लागि बालुवाटार पुग्यो दुई स्वास्थ्यका पूर्वसचिव महिलाको नाम\nसोमबार, असोज ६, २०८२\nअपरेशन बीचमै छोडेर नर्ससँग शारीरिक सम्पर्कमा लिप्त  पाकिस्तानी मूलका डाक्टरको  मुद्दामा बेलायतमा सुनुवाइ\nबिहीबार, असोज २, २०८२\nमन्त्रीहरुको सपथ आज, विवादित डा संगीता मिश्राको सपथ 'होल्ड'!\nसोमबार, असोज ६, २०८२\nडा संगीता मिश्राले दिइन् राजीनामा, मन्त्री बन्ने सम्भावना\nआइतबार, असोज ५, २०८२\nसबै हेर्नुहोस",
  "description": "राजनीतिक नेतृत्वका घर तथा आवास पनि उसैगरी आक्रमण र आगजनीको शिकार भए। आन्दोलनकारीले सवारीसाधनमाथि आगो झोसे। लुटपाट भयो। ठूलो क्षतिका बीच सरकारी र निजी क्षेत्र क्रमशः लयमा फर्कने प्रयासमा छ। नयाँ सोच, नयाँ विश्वास र भरोसाका साथ उभिने प्रण सबैले गरेका छन्।",
  "domain": "swasthyakhabar.com",
  "enhanced": true,
  "fetched_at": "2025-09-24T08:47:18.022573Z",
  "id": "1027a7bae5e517ac83930d46427077aea80a61899fcef9d7b9c8ed0c5967b2d8",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "जेनजी आन्दोलन : निजी क्षेत्रको मात्रै करिब रु ८० अर्ब बराबरको क्षति"
          ],
          [
            "og:url",
            "https://swasthyakhabar.com/story/60928/"
          ],
          [
            "og:description",
            "राजनीतिक नेतृत्वका घर तथा आवास पनि उसैगरी आक्रमण र आगजनीको शिकार भए। आन्दोलनकारीले सवारीसाधनमाथि आगो झोसे। लुटपाट भयो। ठूलो क्षतिका बीच सरकारी र निजी क्षेत्र क्रमशः लयमा फर्कने प्रयासमा छ। नयाँ सोच, नयाँ विश्वास र भरोसाका साथ उभिने प्रण सबैले गरेका छन्।"
          ],
          [
            "og:image",
            "https://swasthyakhabar.com/uploads/posts/hilton-1758693559.jpg"
          ],
          [
            "og:type",
            "article"
          ],
          [
            "og:site_name ",
            "जेनजी आन्दोलन : निजी क्षेत्रको मात्रै करिब रु ८० अर्ब बराबरको क्षति"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "जेनजी आन्दोलन : निजी क्षेत्रको मात्रै करिब रु ८० अर्ब बराबरको क्षति"
            ],
            [
              "og:url",
              "https://swasthyakhabar.com/story/60928/"
            ],
            [
              "og:description",
              "राजनीतिक नेतृत्वका घर तथा आवास पनि उसैगरी आक्रमण र आगजनीको शिकार भए। आन्दोलनकारीले सवारीसाधनमाथि आगो झोसे। लुटपाट भयो। ठूलो क्षतिका बीच सरकारी र निजी क्षेत्र क्रमशः लयमा फर्कने प्रयासमा छ। नयाँ सोच, नयाँ विश्वास र भरोसाका साथ उभिने प्रण सबैले गरेका छन्।"
            ],
            [
              "og:image",
              "https://swasthyakhabar.com/uploads/posts/hilton-1758693559.jpg"
            ],
            [
              "og:type",
              "article"
            ],
            [
              "og:site_name ",
              "जेनजी आन्दोलन : निजी क्षेत्रको मात्रै करिब रु ८० अर्ब बराबरको क्षति"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T05:59:34Z",
  "source": "स्वास्थ्य साप्ताहिक",
  "store_path": "_store/10/1027a7bae5e517ac83930d46427077aea80a61899fcef9d7b9c8ed0c5967b2d8.json",
  "title": "जेनजी आन्दोलन : निजी क्षेत्रको मात्रै करिब रु ८० अर्ब बराबरको क्षति",
  "url": "https://swasthyakhabar.com/story/60928",
  "version": 1
}
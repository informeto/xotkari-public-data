{
  "author": "सबिना श्रेष्ठ :: Setopati",
  "content": "जसलाई साना–ठूला सबैले भन्छन् 'आशिका दिदी'\n'मलाई नौनीजस्तो नरम बोल्न आउँदैन, अत्याचार देख्दा शान्त भइरहन सक्दिनँ'\nसबिना श्रेष्ठ\nकाठमाडौं, असोज ८\nआशिका तामाङलाई धेरैले 'आशिका दिदी' भनेर बोलाउँछन्।\nउनीभन्दा साना भाइबहिनीले त भन्ने नै भए। उनकै उमेर समूह र अझ उनीभन्दा ठूलो उमेरकाले पनि यही नामले सम्बोधन गर्छन्।\nयसरी सम्बोधन गर्नुका पछाडि कारण छ —\nअचेल उनी जेन–जी आन्दोलनमा घाइते भएकाहरूको घरदैलो चहार्दै आर्थिक र जिन्सी सहयोग गरिरहेकी छन्। कसैलाई 'भाइ' त कसैलाई 'कान्छा' भन्दै आफन्तको अनुभूति गराइरहेकी छन्। उनीहरूको दुःख सुनिरहेकी छन्, समस्या बुझेर सहानुभूति दिइरहेकी छन्।\nयस्तो विषम परिस्थितिमा पनि घाइतेहरूको साथ नछाडेकी उनलाई कतिले त 'आशिका देवी' नै भन्न थालेका छन्। कतिपयले 'हाम्रा लागि मिस नेपाल भनेका आशिका नै हुन्' पनि भन्छन्।\nआफ्ना शुभेच्छुक र शुभचिन्तकहरूबाट पाइरहेको अथाह मायामा प्रतिक्रिया जनाउँदै उनले सेतोपाटीसँगको भिडिओ कुराकानीमा भनिन्, 'म मिस नेपाल त हुँ तर समाजका लागि। आशिका तामाङ समाजकै लागि जन्मिएको हो। समाजमा जति पनि दुःख–पीडामा भएका मानिस हुनुहुन्छ, उहाँहरूको घाउमा मह्लम लगाउने मै हुँ भन्ने सोचेर काम गरिरहेकी छु।'\nजेन–जी आन्दोलनको सुरूकै दिन प्रदर्शनीमा सरिक उनी त्यसको दुई दिनअघि मात्र जनकपुरबाट फर्किएकी थिइन्।\nजनकपुरमा उनले चलाएको फोहोरमैला विरूद्धको अभियान खुब चर्चित भएको थियो। उनी त्यहाँबाट रौतहट जाने तयारीमा थिइन्, तर सँगै गएका भाइ बिरामी परेपछि काठमाडौं फर्किनुपरेको उनी बताउँछिन्।\n'म खासमा देशका ७७ जिल्ला घुमेर त्यहाँका बेथिति र भ्रष्टाचारविरूद्ध आवाज उठाउने अभियानमा हिँडेकी थिएँ,' आशिकाले भनिन्, 'तर भाइको कारण बीचमै काठमाडौं फर्किनुपर्‍यो। अहिले सम्झिँदा यस्तो लाग्छ, मेरो खाँचो रहेछ काठमाडौंलाई। त्यही भएर म समयमै यहाँ आइपुगेछु।'\nउनले अगाडि भनिन्, 'मैले केही पैसा जम्मा गरेको थिएँ। घाइते र मृतकका परिवारलाई तत्काल सहयोग गर्न मसँग बजेट थियो। त्यही भएर आन्दोलनमा घाइते भएकाहरूलाई पानी र रगत बन्दोबस्त गर्न लागिपरेँ। जति पनि पीडित हुनुहुन्छ, उनीहरू सबै मलाई आफ्नै भाइबहिनी जस्तो लाग्छ। उहाँहरूको अवस्था एकदम नाजुक छ। त्यही देख्न नसकेर म यो अभियानमा लागेकी हुँ।'\nउनी घाइतेहरूका घर–घर पुगेर दालचामल, लत्ताकपडासहित आर्थिक सहयोग गरिरहेकी छन्। घाइतेहरूको अवस्था हेरेर २५ हजारदेखि ७५ हजार रूपैयाँसम्म सहयोग गरिरहेको उनी बताउँछिन्।\nयसरी आर्थिक सहयोग गर्दा रकम हिनामिनाको आरोप नलागोस् भन्नेमा उनी सतर्क छिन्। त्यही भएर आर्थिक पारदर्शिताका लागि सामाजिक सञ्जालमा भिडिओ बनाएर हालिरहेको उनले जानकारी दिइन्।\n'मैले को–कोबाट कति रूपैयाँ लिएँ र क–कसलाई कति रूपैयाँ दिएँ, ती सबैको हिसाब राखेकी छु,' उनले भनिन्, 'सबैलाई सहयोग गरेपछि पूरा हिसाब सार्वजनिक गर्छु।'\nयसरी पीडितहरूलाई सहयोग गर्न आफूले सन् २०१९ मै 'ग्रिन एन्ड क्लिन आशिका फाउन्डेसन' खोलेको उनी बताउँछिन्।\nयो संस्थाको स्थापना फोहोर व्यवस्थापन निम्ति भएको थियो। बिस्तारै अन्य सामाजिक काममा पनि सरिक हुन थाल्यो। यसअघि उनले यही संस्थामार्फत भुइँचालो, बाढी लगायत विभिन्न प्रकोपका पीडितलाई सहयोग गर्दै आएकी थिइन्।\n'म आफै सबै पीडितहरूकहाँ पुग्न नसके पनि मेरो फाउन्डेसन पुगेको छ,' उनले भनिन्, 'मैले सामाजिक कामका लागि भनेर केही बजेट छुट्याएको छु। त्यसबाट ब्याज आउँछ र त्यही रकम सामाजिक काममा लगाउँछु।'\nआफ्नो एकल प्रयासबाट यो अभियान सुरू गरेको भए पनि अहिले धेरै व्यक्तिको सहयोग पाइरहेको उनी बताउँछिन्।\nजेन–जी आन्दोलनअघि पनि आशिका सधैं चर्चामा रहिन्। कहिले समाजमा भएका बेथितिविरूद्ध खरो रूपमा बोल्थिन्, कहिले बाटोमा फालिएका बोतल वा प्लास्टिकका खोल टिप्दै हिँड्थिन्।\nफोहोर फाल्नेहरूलाई हप्काउँथिन् पनि। कतै फोहोर देखिन् भने त्यसबारे बोलिहाल्थिन्।\nआशिकाको यो शैलीको आलोचना पनि खुब भयो। कतिले उनको रूखो स्वभावको आलोचना गरे, कतिले यस्तो काम गर्ने अधिकार उनलाई कसले दियो भन्दै प्रश्न गरे।\nसामाजिक सञ्जालमा उनी 'ट्रोल' पनि भइन्। त्यसरी ट्रोल गर्नेहरू अहिले माफी माग्दै भनिरहेका छन्, 'सरी दिदी, तपाईंलाई राम्ररी चिन्न सकेका रहेनछौं।'\nआफ्नो आलोचनाबारे आशिका भन्छिन्, 'मलाई नौनीजस्तो नरम बोल्न आउँदैन। कसैले नराम्रो काम गर्दागर्दै हजुर भनेर भन्न सक्दिनँ। अत्याचार देखेपछि म शान्त भइरहन सक्दिनँ।'\nएक समय आशिकालाई फिल्मको हिरोइन बन्ने रहर थियो। उनले एउटा फिल्म पनि बनाइन् तर फ्लप भयो। संयोग कस्तो भने, अहिले उनलाई धेरैले 'वास्तविक जीवनकी हिरोइन' भनिरहेका छन्।\n'सबै जना आफ्नो जीवनका हिरो–हिरोइन नै हुन्। सबैमा त्यो शक्ति हुन्छ, जुन आशिका तामाङमा छ,' उनले भनिन्, 'सबैले आफ्नो शक्ति चिन्न सक्नुपर्‍यो। सत्य बोल्नुपर्‍यो। काम गर्ने ठाउँमा काम गर्नुपर्‍यो। त्यो बुझ्नुभयो भने तपाईंको जीवन सुन्दर हुन्छ।'\nहेर्नुहोस् आशिका तामाङसँगको भिडिओ कुराकानी —\n#Ashika Didi\n#Ashika Devi\n#Gen Z movement Nepal\n#social activist Nepal\n#Nepal protest support\n#injured protesters aid Nepal\n#Ashika Tamang social work\n#Green and Clean Ashika Foundation\n#corruption protest Nepal\n#youth movement Nepal\nप्रकाशित मिति: बुधबार, असोज ८, २०८२\n०५:५५\nसिफारिस\nजेनजी आन्दोलनमा निजी क्षेत्रको कति भयो क्षति?\nजसलाई साना–ठूला सबैले भन्छन् 'आशिका दिदी'\nअर्थमन्त्रीलाई इमेल लेखेपछि तत्काल समाधान भएका ३ काम\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nअपहरणपछि हत्या गरिएका अभिषेककी आमाको 'इमो' मा आएको थियो फिरौतीको मेसेज\nअपहरणपछि मागिएको थियो ५ करोड फिरौती, बालक मृत भेटिएपछि आफन्तहरूसँग सोधपुछ\nप्रतिक्रिया दिनुहोस्\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nबालबालिकाहरूले कसरी सिक्दछन्?\nभरत पोख्रेल (यात्री)\nनेपाली मह: स्वाद र सम्भावनाको मिठास!\nसुरेन्द्र राज जोशी\nसाहित्यपाटी\nनिष्ठुरी बुवा!\nनिर्मल घिमिरे\nदसैँ आयो रे!\nसाजन विश्वकर्मा\nमेरो दिवा सपना!\nडम्बर कार्की\nहरियो मकैवाली!\nगेहनाथ गौतम\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "उनी घाइतेहरूका घर–घर पुगेर दालचामल, लत्ताकपडासहित आर्थिक सहयोग गरिरहेकी छन्।",
  "domain": "setopati.com",
  "enhanced": true,
  "fetched_at": "2025-09-24T01:14:52.458478Z",
  "id": "97ef95cbbf73c58b2a45ab8aaf7fff65ef6d5dc517731d9127bf9f45d21d323d",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "जसलाई साना–ठूला सबैले भन्छन् 'आशिका दिदी'"
          ],
          [
            "og:url",
            "https://www.setopati.com/multimedia/370134/"
          ],
          [
            "og:description",
            "उनी घाइतेहरूका घर–घर पुगेर दालचामल, लत्ताकपडासहित आर्थिक सहयोग गरिरहेकी छन्।"
          ],
          [
            "og:image",
            "https://www.setopati.com/uploads/posts/Ashika-1758652652.png"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "जसलाई साना–ठूला सबैले भन्छन् 'आशिका दिदी'"
            ],
            [
              "og:url",
              "https://www.setopati.com/multimedia/370134/"
            ],
            [
              "og:description",
              "उनी घाइतेहरूका घर–घर पुगेर दालचामल, लत्ताकपडासहित आर्थिक सहयोग गरिरहेकी छन्।"
            ],
            [
              "og:image",
              "https://www.setopati.com/uploads/posts/Ashika-1758652652.png"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T00:10:24Z",
  "source": "सेतोपाटी",
  "store_path": "_store/97/97ef95cbbf73c58b2a45ab8aaf7fff65ef6d5dc517731d9127bf9f45d21d323d.json",
  "title": "जसलाई साना–ठूला सबैले भन्छन् 'आशिका दिदी'",
  "url": "https://www.setopati.com/multimedia/370134",
  "version": 1
}
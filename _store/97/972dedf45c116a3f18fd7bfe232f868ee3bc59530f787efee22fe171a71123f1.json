{
  "author": "",
  "content": "Comments\nShares\n११ वर्षदेखि अलपत्र घुमाउनेको पुल, बन्न सक्थ्यो मुग्लिन-नारायणगढ जोखिमको विकल्प\nतनहुँको आँबुखैरेनी गाउँपालिका-५ बाट सिधै भरतपुर-२९ जोड्ने घुमाउने घाटको पुल समयमै बनेको भए यो खण्डको विकल्प बन्न सक्थ्यो ।\n0\nComments\nShares\nसुवास पण्डित\n२०८२ असोज  ८ गते १३:३८\nNews Summary\nGenerated by OK AI. Editorially reviewed.\nमुग्लिन-नारायणगढ सडकखण्डअन्तर्गत तुइनखोलामा पहिरो खसेर सवारी साधन र यात्रु अलपत्र छन्।\nतनहुँको आँबुखैरेनी गाउँपालिका-५ बाट भरतपुर जोड्ने घुमाउने घाटको पुल ११ वर्षमा ४५ प्रतिशत मात्रै बनेको छ।\nपुल समयमै नबनेर यात्रुहरू पहिरोमा फसेका छन् र स्थानीयले पुल चाँडै बनाउन दबाब दिनुपर्ने बताएका छन्।\n८ असोज, चितवन । मुग्लिन-नारायणगढ सडकखण्डअन्तर्गत इच्छाकामना गाउँपालिका-५ तुइनखोला नजिकै खसेको सुख्खा पहिरोका कारण सवारी साधन र यात्रु अलपत्र छन् ।\nमुग्लिनबाट नारायणगढतर्फ आउने सवारी र मुग्लिन जाने कयौं सवारी साधनका यात्रुको बिचल्ली छ । ३ असोज साँझ ६ बजेदेखि पहिरो खस्ने क्रम नरोकिँदा सडक खुलाउन समस्या भएको छ ।\nमुग्लिनबाट २.५ किलोमिटर नारायणगढतर्फ रहेको तुइनखोलामा पुल बनाउँदा काटिएको भित्तो यस वर्षबाट बढी मात्रामा झर्न थालेको हो । यसपटकको पहिरो ठूलो र निरन्तर गएकोले समस्या भएको छ ।\nपहिरोका कारण मुग्लिनबाट नारायणगढतर्फ ५ किलोमिटर क्षेत्रमा बढी जोखिम छ ।\nविकल्प बन्नसक्थ्यो घुमाउनेको पुल\nतनहुँको आँबुखैरेनी गाउँपालिका-५ बाट सिधै भरतपुर-२९ जोड्ने घुमाउने घाटको पुल समयमै बनेको भए यो खण्डको विकल्प बन्न सक्थ्यो ।\nघुमाउनेलाई जोड्ने त्रिशुली नदीमाथिको मोटरेबल पुल बनाउन सम्झौता भएको ११ वर्ष बित्यो । तर ठेकेदारले काम नगर्दा कयौं यात्रुहरूले दुःख पाएका छन् ।\nअसार २०७१ मा ठेक्का सम्झौता भएको पुलको ६ पटक म्याद थप भइसकेको छ । सातौंपटक म्याद थपका लागि ठेकेदार कम्पनीले माग गरेको सडक डिभिजन कार्यालय दमौलीका सूचना अधिकारी राजेन्द्र कार्कीले बताए । उनका अनुसार ठेकेदार कम्पनीले असार २०८३ सम्मको म्याद मागेको छ ।\nसम्झौताअनुसार ४ वर्षभित्र नै पुल बनाइसक्ने उल्लेख थियो । तर ११ वर्ष बित्दा जम्मा ४५ प्रतिशत मात्रै काम भएको छ । अझै ५५ प्रतिशत काम सक्न कति वर्ष लाग्ला भन्ने प्रश्न उब्जिएको छ ।\nपुल निर्माणको ठेक्का हेटौंडाको मृत सञ्जीवनी निर्माण कम्पनीले लिएको हो । गत वर्षको बाढीले पिल्लरको केही भाग क्षतिग्रस्त बनाएकोले डिजाइन परिवर्तन गर्नुपर्ने हुँदा काम रोकिएको डिभिजन प्रवक्ता कार्की बताउँछन् ।\nअहिलेसम्म दुवैतिर पिल्लर मात्र खडा भएका छन् । यो पुल समयमा नै बनाउन सकेको भए यात्रुले यो सास्ती भोग्नुपर्ने थिएन ।\nदमौलीबाट बुद्धिसिंह मार्ग हुँदै घुमाउने आउन सकिन्छ । पोखराबाट आउने सवारी साधन डुम्रे-आँबुखैरेनी नभई सो मार्ग हुँदै सिधै भरतपुर आउन सक्छन् । यो बाटो २५ किलोमिटर छोटो पर्न आउँछ ।\nतनहुँको सदरमुकाम दमौलीदेखि घुमाउनेसम्म जम्मा ३२ किलोमिटर छ । समयमा नै पुल बनेको भए मुग्लिनको पहिरोमा घन्टौं फस्नुभन्दा काठमाण्डौंबाट आउने सवारी पनि यही सडक भएर भरतपुर आउन सक्थे ।\nसेती नदीको किनारैकिनार बुद्धिसिंह मार्गको घुमाउनेघाट, सराङघाट, मासीघाट, सुँढे, बेलवास हुँदै दमौली पुग्न सकिन्छ । स्तरीय ग्राभेल र केही कल्भर्ट मात्रै हुँदा पनि सहजै घुमाउनेसम्म बसहरू आउन सक्छन् ।\nसडक डिभिजन कार्यालयले सम्झौताअनुसार पनि काम नभए निर्माण कम्पनीलाई कालोसूचीमा राखेर ठेक्का तोड्ने भनेर पटकपटक बताउँदै आएपछि खुरुखुरु म्याद थप गर्दै आएको छ ।\nडिजाइन एन्ड विल्डका आधारमा ठेकेदार कम्पनीले नै तयार गरेको डिजाइनअनुसार पुल १०५ मिटर लम्बाइ र फुटपाथसहित ११ मिटर चौडाइ रहने छ । आधुनिक ‘आर्क’ डिजाइनमा बन्ने पुलको लागत ८ करोड २६ लाख रूपैयाँ छ ।\nदोहोरो लेनको पुलमा ७.५ मिटर गाडी हिँड्ने भाग रहने डिजाइनमा उल्लेख छ । पुलको डिजाइन परिवर्तन गरेर माघ २०७५ मा पुनः काम थालिएको थियो । यो समय बितेको पनि झन्डै ७ वर्ष बित्यो ।\nबुद्धसिंह मार्गको दमौलीबाट सुँढेसम्मको १० किलोमिटर सडक कालोपत्रका लागि ३४ करोड २७ लाख ५४ हजार ५६१ मा ठेक्का सम्झौता पनि यसअघि नै भइसकेको छ ।\nयहाँका स्थानीयले पुल चाँडै बनाउन माग गर्दै आन्दोलन गर्न संर्घष समिति नै बनाए । धर्ना दिए । तर कसैले आवाज सुनेन ।\nआँबुखैरेनी-५ का वडाध्यक्ष दिलिप गुरुङले पुल निर्माणका लागि फेरि दबाब दिनुपर्ने बेला आएको बताए ।\nयो पुल बनेमा गण्डकी प्रदेशलाई चितवनको नारायणगढसँग जोड्ने सबैभन्दा छोटो मार्ग बन्छ । एउटा पुल बनाउन ११ वर्ष बितिसक्दा पनि अधुरै रहेकाले आज यात्रुहरू पहिरोमा फसेर कष्टकर यात्रा गर्न बाध्य छन् ।\nमुग्लिन नारायणगढ\nलेखक\nसुवास पण्डित\nपण्डित अनलाइनखबर डटकमका चितवन संवाददाता हुन् ।\nलेखकको सबै आर्टिकल\nयो खबर पढेर तपाईलाई कस्तो महसुस भयो ?\nखुसी\nदुःखी\nअचम्मित\nउत्साहित\nआक्रोशित\nप्रतिक्रिया\nभर्खरै\nपुराना\nलोकप्रिय\nप्रतिक्रिया दिनुहोस्\nLogin to comment\nRemenber me\nForgot password?\nLogin\nखाता खोल्नु भएको छैन ?\nसाइनअप गर्नुहोस्\nवा इमेल/सोसल मिडियामार्फत् लगइन गर्नुहोस्\nGoogle\nTwitter\nForgot Password?\nSend Password Reset Link\nBack\n+\nप्रतिक्रिया\n4\nप्रतिक्रिया\nHot Properties\nBudhanilkantha\nHouse on sale at Budhanilkantha\nRs. 4.25 Cr\nTotal Amount\nImadol\nDuplex House for sale at Imadol\nRs. 3.35 Cr\nTotal Amount\nImadol\nHouse for Sale at Imadol\nRs. 2.7 Cr\nTotal Amount\nSukedhara\nBungalow House for sale at Sukedhara\nRs. 5.9 Cr\nTotal Amount\nChunikhel\nHouse for sale at Chunikhel\nRs. 3.8 Cr\nTotal Amount\nTikathali\nDuplex House for sale at Tikathali\nRs. 2.45 Cr\nTotal Amount\nHattigaunda\nHouse for rent at Hattigaunda\nRs. 3.5 Lac\nPer Month\nBudhanilkantha\nHouse for rent at Budhanilkantha\nRs. 1.3 Lac\nPer Month\nSwoyambhu\nHouse for rent at Swoyambhu\nRs. 75000\nPer Month\nTikathali\nHouse on rent at Tikathali\nRs. 40000\nPer Month\nसम्बन्धित खबर\nमुग्लिन-नारायणगढ सडकखण्डमा आज पनि राति गाडी नचल्ने\nरातभर मुग्लिन-नारायणगढ सडक नखुल्ने\nमुग्लिन-नारायणगढ सडक दुईतर्फी सञ्चालन\nट्रेन्डिङ\nAdvertisment\nसिफारिस\nआउने दिनका चिन्ताहरू\nजेनजी आन्दोलन स्वार्थी समूहको कब्जामा पर्यो, प्रत्यक्ष निर्वाचित कार्यकारी नभए फेरि सडकमा आउँछौं\nसिनेमाको दृश्य झैं फेरिएको महावीरको भूमिका\nशिक्षकको विकल्प एआई बनाउन काम गरिरहेका चिनियाँ उद्यमीको कथा\nगण्डकीका नेताले संविधानमाथि प्रहार देखे, नेतृत्व सुध्रिनुपर्ने देखेनन्\nजेन-जी विद्रोह : क्रान्ति कि प्रतिक्रान्ति ?\n‘कमजोरीको प्रतिरक्षा गरेर पार्टी खरानी हुनदिन्नौं, नयाँ शिराबाट एमालेलाई अघि बढाउँछौं’\nधेरै कमेन्ट गरिएका",
  "description": "८ असोज, चितवन । मुग्लिन-नारायणगढ सडकखण्डअन्तर्गत इच्छाकामना गाउँपालिका-५ तुइनखोला नजिकै खसेको सुख्खा पहिरोका कारण सवारी साधन र यात्रु अलपत्र छन् ।\r\nमुग्लिनबाट नारायणगढतर्फ आउने सवारी र मुग्लिन जाने कयौं सवारी साधनका यात्रुको बिचल्ली छ । ३ …",
  "domain": "onlinekhabar.com",
  "enhanced": true,
  "fetched_at": "2025-09-24T08:22:44.210608Z",
  "id": "972dedf45c116a3f18fd7bfe232f868ee3bc59530f787efee22fe171a71123f1",
  "images": [
    "https://www.nepalhomes.com/public/400-300/media/600475AD653A8C1-IMG_20250808_121347.jpg",
    "https://www.onlinekhabar.com/wp-content/uploads/2025/02/Baburam-bhattrai-3-270x170.jpg",
    "https://www.onlinekhabar.com/wp-content/uploads/2025/09/Mahabir-pun-shikshyamantri-270x170.jpg",
    "https://www.nepalhomes.com/public/400-300/media/92CE4E15F55DEE5-IMG_3423.jpg",
    "https://www.onlinekhabar.com/wp-content/uploads/2025/09/Ghumaune-pul-1-1024x500.jpg",
    "https://www.nepalhomes.com/public/400-300/media/DF67A8E70922A91-WhatsApp-Image-2025-08-12-at-02.06.16-1.jpeg",
    "https://www.onlinekhabar.com/wp-content/uploads/2025/09/gamdaki-province-leader-270x170.png",
    "https://www.nepalhomes.com/public/400-300/media/8112CE90F903D33-WhatsApp-Image-2025-08-12-at-02.29.31-1.jpeg",
    "https://www.onlinekhabar.com/wp-content/themes/onlinekhabar-2021/img/comment-blue.png",
    "https://www.onlinekhabar.com/wp-content/uploads/2025/09/AI-kranti-270x170.jpg",
    "https://www.onlinekhabar.com/wp-content/uploads/2025/09/Muglin-narayangadh-highway-sucharu-111111-768x427.jpg",
    "https://www.nepalhomes.com/public/400-300/media/191252A83B7BAD5-IMG-20250814-WA0002.jpg",
    "https://www.nepalhomes.com/public/400-300/media/450B9944378ED6A-WhatsApp%20Image%202025-08-11%20at%2017.56.01%20(1)Insert%20Rename%20Macros.jpeg",
    "https://www.nepalhomes.com/_next/static/media/logo.b90ba8bc.svg",
    "https://www.onlinekhabar.com/wp-content/uploads/2025/09/Miraj-dhugana-nepal2-270x170.jpg",
    "https://www.onlinekhabar.com/wp-content/uploads/2021/05/Subas-Pandit-150x150.png",
    "https://www.onlinekhabar.com/wp-content/uploads/2025/09/mugling-narayangadh-road-block-tuin-river-tuin-khola-cover-new-768x375.jpg",
    "https://www.onlinekhabar.com/wp-content/uploads/2025/05/Raod-block-muglin-narayangadh-768x576.jpg",
    "https://www.nepalhomes.com/public/400-300/media/CE2844DD4865D11-FB_IMG_1755162717914.jpg",
    "https://www.onlinekhabar.com/wp-content/uploads/2025/09/Gokarna-Bista-3-270x170.jpg",
    "https://www.onlinekhabar.com/wp-content/themes/onlinekhabar-2021/img/ok-achammit.png",
    "https://www.nepalhomes.com/public/400-300/media/F875E4DA4B88C23-IMG-20250817-WA0018.jpg",
    "https://www.onlinekhabar.com/wp-content/themes/onlinekhabar-2021/img/ok-dukhi.png",
    "https://www.onlinekhabar.com/wp-content/themes/onlinekhabar-2021/img/ok-khusi.png",
    "https://www.onlinekhabar.com/wp-content/themes/onlinekhabar-2021/img/ok-akroshit.png",
    "https://www.nepalhomes.com/public/400-300/media/1FB8CB8DBEAD4C4-WhatsApp%20Image%202025-08-12%20at%2016.44.32Insert%20Rename%20Macros.jpeg",
    "https://www.onlinekhabar.com/wp-content/themes/onlinekhabar-2021/img/ok-utsahit.png",
    "https://www.onlinekhabar.com/wp-content/uploads/2025/09/GenZ-Graphics-270x170.jpeg",
    "https://www.onlinekhabar.com/wp-content/themes/onlinekhabar-2021/img/clock-icon.png",
    "https://www.onlinekhabar.com/wp-content/plugins/ok-user-manager/img/ajax-loader.gif",
    "https://www.nepalhomes.com/public/400-300/media/99F14CC7502F1BF-IMG_3696.jpg",
    "https://www.onlinekhabar.com/wp-content/themes/onlinekhabar-2021/img/ajax-loader.gif"
  ],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "११ वर्षदेखि अलपत्र घुमाउनेको पुल, बन्न सक्थ्यो मुग्लिन-नारायणगढ जोखिमको विकल्प "
          ],
          [
            "og:url",
            "https://www.onlinekhabar.com/2025/09/1771354/the-bridge-that-has-been-abandoned-for-11-years-could-have-been-an-alternative-to-the-risky-muglin-narayangadh-route"
          ],
          [
            "og:description",
            "८ असोज, चितवन । मुग्लिन-नारायणगढ सडकखण्डअन्तर्गत इच्छाकामना गाउँपालिका-५ तुइनखोला नजिकै खसेको सुख्खा पहिरोका कारण सवारी साधन र यात्रु अलपत्र छन् ।\r\nमुग्लिनबाट नारायणगढतर्फ आउने सवारी र मुग्लिन जाने कयौं सवारी साधनका यात्रुको बिचल्ली छ । ३ …"
          ],
          [
            "og:image",
            "https://www.onlinekhabar.com/wp-content/uploads/2025/09/Ghumaune-pul-1-1024x500.jpg"
          ],
          [
            "og:type",
            "article"
          ],
          [
            "og:site_name",
            "Online Khabar"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "११ वर्षदेखि अलपत्र घुमाउनेको पुल, बन्न सक्थ्यो मुग्लिन-नारायणगढ जोखिमको विकल्प "
            ],
            [
              "og:url",
              "https://www.onlinekhabar.com/2025/09/1771354/the-bridge-that-has-been-abandoned-for-11-years-could-have-been-an-alternative-to-the-risky-muglin-narayangadh-route"
            ],
            [
              "og:description",
              "८ असोज, चितवन । मुग्लिन-नारायणगढ सडकखण्डअन्तर्गत इच्छाकामना गाउँपालिका-५ तुइनखोला नजिकै खसेको सुख्खा पहिरोका कारण सवारी साधन र यात्रु अलपत्र छन् ।\r\nमुग्लिनबाट नारायणगढतर्फ आउने सवारी र मुग्लिन जाने कयौं सवारी साधनका यात्रुको बिचल्ली छ । ३ …"
            ],
            [
              "og:image",
              "https://www.onlinekhabar.com/wp-content/uploads/2025/09/Ghumaune-pul-1-1024x500.jpg"
            ],
            [
              "og:type",
              "article"
            ],
            [
              "og:site_name",
              "Online Khabar"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T07:53:29Z",
  "source": "अनलाइनखबर",
  "store_path": "_store/97/972dedf45c116a3f18fd7bfe232f868ee3bc59530f787efee22fe171a71123f1.json",
  "title": "११ वर्षदेखि अलपत्र घुमाउनेको पुल, बन्न सक्थ्यो मुग्लिन-नारायणगढ जोखिमको विकल्प",
  "url": "https://www.onlinekhabar.com/2025/09/1771354/the-bridge-that-has-been-abandoned-for-11-years-could-have-been-an-alternative-to-the-risky-muglin-narayangadh-route",
  "version": 1
}
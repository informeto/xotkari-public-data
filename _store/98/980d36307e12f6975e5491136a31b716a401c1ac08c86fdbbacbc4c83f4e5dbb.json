{
  "author": "अक्षर काका :: Setopati",
  "content": "आवागमन बन्दको सूचना अटेर नगरौं– यस्तै अटेरीले भएको थियो सिमलताल र झ्याप्ले खोला दुर्घटना\nअक्षर काका\nकाठमाडौं, असोज १८\nगत वर्ष झ्याप्ले खोलामा भएको दुर्घटना। तस्बिर: नवीनबाबु गुरूङ/सेतोपाटी\nमौसमविद्हरूले वर्षातको क्रम शनिबार राति अझ बढ्ने र आइतबार बिहानसम्म निरन्तर रहने जनाएका छन्। यस अवधिमा अनावश्यक रूपमा यात्रा नगर्न सरकारी निकायहरूले सर्वसाधारणसँग आग्रह गरेका छन्।\nराष्ट्रिय विपद जोखिम न्यूनीकरण तथा व्यवस्थापन प्राधिकरणले असोज १८, १९ र २० गते काठमाडौं उपत्यका भित्रिने लामो र छोटो दुरीका सवारी साधन सञ्चालनमा रोक लगाउने निर्णय गरेको छ। बिपी, अरनिको, बल्खु–हेटौंडा, कान्ती, सीतापाइला–धार्के, चन्द्रागिरि–चित्लाङ र नागढुंगा–मुग्लिन सडकमा सवारी गुड्न नदिने प्राधिकरणको निर्णय छ।\nसडक प्रयोगकर्ताहरूको सुरक्षाका लागि सरकारले गरेको यो राम्रो निर्णय हो।\nयसको प्रभावकारी कार्यान्वयन निम्ति ट्राफिक प्रहरीहरूले सवारी आवागमनमा कडाइ गर्नुपर्छ। सर्वसाधारणले पनि अटेर नगरी सरकारी निर्देशन पालना गर्नुपर्छ।\nनियामक निकायको सूचना अटेर गर्दा विगतमा ठूला दुर्घटनाहरू भएका उदाहरण छन्। झ्याप्ले खोलाको दुखान्त त्यसैमध्ये एक हो।\n'सूचना अटेर गर्दा कस्तो विपत्ति आइलाग्छ भन्ने पोहोरकै हाम्रो अनुभव छ,'  प्राधिकरणका पूर्व कार्यकारी प्रमुख अनिल पोखरेलले भने, 'बरू राजमार्गमा छेकबार राखेर भए पनि कडा नियमन गर्नुपर्छ।'\nगत वर्ष असोज १० देखि १३ गतेसम्म २५ ठाउँमा रेकर्ड ब्रेक वर्षा भएको थियो। काठमाडौं उपत्यकामै ११ स्थानमा वर्षाले यसअघिको रेकर्ड तोडेको थियो। त्यो दुई दिनको अवधिको विपदबाट झन्डै तीन सय जनाको ज्यान गएको थियो।\nझ्याप्ले खोलामा तीनवटा यात्रुवाहक सवारी साधन पुरिँदा ३५ जनाको मृत्यु भएको थियो।\n'त्यति बेला पनि राति सवारी नचालउने निर्णय भएको थियो। प्राधिकरणले निर्णय गर्ने र जिल्ला प्रशासन कार्यालयहरूले त्यसलाई कार्यान्वयन गराउने हो। तर त्यति बेला सूचनालाई अटेर गर्दा ठूलो विपत्ति निम्तियो,' पोखरेलले भने।\nत्यति बेला प्राधिकरणले कोशीका ११, मधेसका ३, बागमतीका १२, गण्डकीका ११, लुम्बिनीका १२,  कर्णालीका ५, सुदूरपश्चिमका तीन जिल्लामा रेड अलर्ट जारी गर्दै ९ बुँदे परिपत्र जारी गरेको थियो।\nमनसुनजन्य विपत्तिलाई ध्यानमा राखेर प्राधिकरणले असोज ११ र १२ गते रात्रिकालीन बस नचलाउने निर्णय गरेको थियो। तर सूचनाको पालना नहुँदा एउटा माइक्रो बस र अर्को ठूलो यात्रुवाहक बस पहिरोमा पुरिएका थिए।\nजल तथा मौसम विज्ञान विभागको सूचनालाई अटेर गर्दा गत वर्ष नै सिमलताल दुर्घटना पनि निम्तियो।\nत्यति बेला पनि विभागले चितवन जिल्लामा रेड अलर्ट जारी गर्दै सावधानी अपनाउन भनेको थियो। तर अटेर गरी रात्रि सवारी साधन चलाउन दिँदा सिमलताल नजिकैको सिन्दुरे गहिरोमा भेलबाढी आउँदा काठमाडौंबाट गौर गइरहेको र वीरगन्जबाट काठमाडौं आइरहेको बस भेलबाढीले बगाएर बेपत्ता भएका थिए।\nकुल ६५ जना यात्रु सवार ती दुई गाडीबाट तीन जना यात्रु बाँच्न सफल भएका थिए। बाँकी ५९ जना बेपत्ता भएका थिए। त्यसमध्ये २० जना हाराहारीको मात्रै शव फेला परेको थियो।\nयसपालि पनि प्रतिकूल मौसमका बाबजुद तुइन खोलामा सवारी गुडिरहेका छन्। काठमाडौंतर्फ जाने सवारीलाई कुरिनटारमा रोकेको भए पनि पोखरा जाने सवारी साधन बिनारोकतोक गुडिरहेको चितवनस्थित हाम्रा संवाददताले जानकारी दिएका छन्।\nतुइन खोलाको सुख्खा पहिरोले यसअघि नै चार दिनसम्म बाटो अवरूद्ध तुल्याएको हामीसँग दुःखद् अनुभव छ।\nसवारी साधन बीच बाटोमा आइपुगेपछि सूचना जारी गरिएकाले यात्रुवाहक बस अहिले ठाउँ ठाउँमा होल्ड गरिएका छन्। सुरक्षाकर्मी चनाखो नहुने हो भने ती सवारी साधनले लेन अनुशासन मिच्दै काठमाडौंतर्फ आउन सक्ने सम्भावना रहेको विगतकै अनुभवले पनि देखाउँछ।\nविगतको अनुभवबाट पाठ सिक्दै अहिले सरकारले जारी गरेको सूचनालाई अटेर नगर्न र सावधानी अपनाउन विज्ञहरूले सुझाव दिएका छन्।\n#Simaltal accident\n#Nepal landslide\n#Nepal flood disaster\n#Kathmandu rainfall\n#Bagmati heavy rain\n#Gandaki province rainfall\n#Nepal road closure\n#disaster management Nepal\n#Anil Pokhrel warning\n#monsoon disaster Nepal\nप्रकाशित मिति: शनिबार, असोज १८, २०८२\n१५:४२\nसिफारिस\nआजका सबै आन्तरिक उडान रद्द\nआवागमन बन्दको सूचना अटेर नगरौं– यस्तै अटेरीले भएको थियो सिमलताल र झ्याप्ले खोला दुर्घटना\nआइतबार र सोमबार सरकारले दियो सार्वजनिक बिदा\nअसोज २३ गते जेन-जी युवाहरू फेरि आन्दोलन गर्दै छन्?\n२५० वटा भन्दा गाडी काठमाडौं फर्काइयो नागढुंगाबाट, यस्तो छ त्यहाँको अवस्था\nदुई दिनका लागि मौरिस हर्गोज पदमार्ग र अन्नपूर्ण आधार शिविर भ्रमणमा रोक\nप्रतिक्रिया दिनुहोस्\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nअलबिदा दिपु!\nशर्मिला ज्ञवाली\nजब दसैंको आशीर्वादसँगै सोधिन्छ– बिहे कहिले गर्छस्?\nबासुदेव पोखरेल\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "नियामक निकायको सूचना अटेर गर्दा विगतमा ठूला दुर्घटनाहरू भएका उदाहरण छन्।",
  "domain": "setopati.com",
  "enhanced": true,
  "fetched_at": "2025-10-04T10:29:43.712541Z",
  "id": "980d36307e12f6975e5491136a31b716a401c1ac08c86fdbbacbc4c83f4e5dbb",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "आवागमन बन्दको सूचना अटेर नगरौं– यस्तै अटेरीले भएको थियो सिमलताल र झ्याप्ले खोला दुर्घटना"
          ],
          [
            "og:url",
            "https://www.setopati.com/social/370772/"
          ],
          [
            "og:description",
            "नियामक निकायको सूचना अटेर गर्दा विगतमा ठूला दुर्घटनाहरू भएका उदाहरण छन्।"
          ],
          [
            "og:image",
            "https://www.setopati.com/uploads/posts/jhyaple-nagdhunga-sadak-(12)-ink-1727599498.jpeg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "आवागमन बन्दको सूचना अटेर नगरौं– यस्तै अटेरीले भएको थियो सिमलताल र झ्याप्ले खोला दुर्घटना"
            ],
            [
              "og:url",
              "https://www.setopati.com/social/370772/"
            ],
            [
              "og:description",
              "नियामक निकायको सूचना अटेर गर्दा विगतमा ठूला दुर्घटनाहरू भएका उदाहरण छन्।"
            ],
            [
              "og:image",
              "https://www.setopati.com/uploads/posts/jhyaple-nagdhunga-sadak-(12)-ink-1727599498.jpeg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-04T09:57:00Z",
  "source": "सेतोपाटी",
  "store_path": "_store/98/980d36307e12f6975e5491136a31b716a401c1ac08c86fdbbacbc4c83f4e5dbb.json",
  "title": "आवागमन बन्दको सूचना अटेर नगरौं– यस्तै अटेरीले भएको थियो सिमलताल र झ्याप्ले खोला दुर्घटना",
  "url": "https://www.setopati.com/social/370772",
  "version": 1
}
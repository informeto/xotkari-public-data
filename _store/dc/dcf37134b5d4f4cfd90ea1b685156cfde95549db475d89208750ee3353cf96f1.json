{
  "author": "शिलापत्र संवाददाता :: बडादसैँको तेस्रो दिन : चन्द्रघण्टा देवीको आराधना गरिँदै",
  "content": "बडादसैँको तेस्रो दिन : चन्द्रघण्टा देवीको आराधना गरिँदै\n-\nशिलापत्र संवाददाता\n|\n                                                    बुधबार, असोज ८, २०८२\nA\n+\nA\nA\n-\nबडादसैँ एवं नवरात्रको तेस्रो दिन दसैँघर वा पूजा कोठामा नौ दुर्गामध्येकी तेस्रो चन्द्रघण्टा देवीको विधिपूर्वक पूजा आराधना गरिँदै छ ।\nनवदुर्गा मध्येकी तेस्रो देवी चन्द्रघण्टाले हातमा चन्द्रमाको आधार भएको घण्ट लिने भएकाले नै यिनको नाम चन्द्रघण्टा रहन गएको भन्ने विभिन्न पौराणिक एवं धर्मशास्त्रीय ग्रन्थमा उल्लेख गरिएको छ । यस्ती देवीको पूजा आराधनाले शक्ति प्राप्त हुने भएकाले नवरात्रका अवसरमा विशेष पूजा आराधना गर्ने गरिएको नेपाल संस्कृत विश्वविद्यालयका धर्मशास्त्र विषयका पूर्वप्राध्यापक तोयराज नेपालले जानकारी दिए ।\nमार्कण्डेय पुराणमा ‘चन्द्रः घण्टायां यस्याः सा’ अर्थात् चन्द्रमा, जसको घण्टामा रहेको छ उनको नाम चन्द्रघण्टा हो भनी उल्लेख गरिएको छ । चन्द्रघण्टा देवीले शिरमा अर्धचन्द्रका साथै घण्ट पनि धारणा गर्ने भएकाले यो नाम रहन गएको हो । चन्द्रघण्टा देवीको स्वरुप पहेँलो वर्णको हुन्छ । यस्ती देवीले अत्याचारी दानवी स्वरुपलाई नाश गर्छिन् । चन्द्रघण्टा देवीको पूजा आराधनाका दिन मणिपुर चक्रलाई ध्यान गरिन्छ । चन्द्रघण्टा देवीको स्वरुपको ध्यान गर्दा अनेकौँ शक्ति प्राप्त हुने विश्वास गरिन्छ ।\nचन्द्रघण्टा देवीबाट कृपा भए समग्र पाप नाश हुने देवीको वर्णन गरिएका विभिन्न पुराण एवं ग्रन्थमा व्याख्या गरिएको वाल्मीकि विद्यापीठका उपप्राध्यापक चिन्तामणि भट्टराईले बताए । चन्द्रघण्टा देवीको स्वरुप सामान्य, शान्त, एवं करुणामयी छ । गीत संगीत क्षेत्रमा लागेकाले चन्द्रघण्टा देवीको विशेष आराधना गर्दछन् । आजका दिन चन्द्रघण्टा देवीको विशेष पूजा आराधनासहित ध्यान गर्नाले ललाटमा चमक प्राप्त हुने पनि उनले सुनाए ।\nनवरात्रको पहिलो दिन सोमबार दसैँघर वा पूजा कोठामा वैदिक विधिपूर्वक घटस्थापना गरी जौको जमरा राखिएको थियो । घटस्थापनाको अर्थ देवीको ध्यान साधनामा स्थापित हुनु पनि हो भन्ने श्रीमद्देवीभागवतलगायत पुराण एवं धर्मशास्त्रीय ग्रन्थमा उल्लेख गरिएको छ । यही शास्त्रीय वचनका आधारमा धेरै भक्तजनले नवरात्रमा घर एवं शक्तिपीठमा देवीको साधना गरेर बिताउँछन् ।\nघटस्थापना गरिएको दिन घडामा नौ दुर्गामध्येकी पहिलो देवी शैलपुत्रीको आह्वान गरी विधिपूर्वक पूजा आराधना गरियो । दोस्रो दिन मंगलबार पूजा स्थलमा नवदुर्गामध्येकी दोस्रो ब्रह्मचारिणी देवीलाई आह्वान गरी विधिपूर्वक पूजा आराधना गरिएको थियो । तेस्रो दिन आज चन्द्रघण्टा देवीको निष्ठाका साथ पूजा आराधना गरिँदै छ ।\nनवरात्रका नौ दिन घटस्थापना गरिएको स्थलमा दुर्गा सप्तशती (चण्डी), श्रीमद्देवीभागवतलगायत देवी स्तोत्र पाठसमेत गरिन्छ । नवरात्रका अवसरमा देवीको आराधना गरी पूजा गरेमा शक्ति, ऐश्वर्य र विद्या प्राप्त हुने धार्मिक विश्वास छ । यसै आधारमा वैदिक सनातन धर्मावलम्बीले प्रत्येक वर्ष आश्विन शुक्ल प्रतिपदादेखि नवमीसम्म दुर्गा देवीको विशेष आराधना गर्छन् । नौ दिनसम्म पूजा आराधना गरेको प्रसाद विजया दशमीदेखि कोजाग्रत पूर्णिमाका दिनसम्म लगाइन्छ । यसरी १५ दिनसम्म नेपालीले बडादसैँ पर्व मनाउँछन् ।\nदुर्गा पक्षसमेत भनिने दसैँको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौं दिन स्कन्दमाता, छैटौँ दिन कात्यायनी, सातौँ दिन कालरात्री, आठौँ दिन महागौरी र नवौँ दिन सिद्धिदात्रीको पूजा आराधना गर्ने गरिन्छ । यीनै नौवटा दुर्गाका रुपलाई नवदुर्गा पनि भनिन्छ ।\nनवरात्रका अवसरमा देशभरका शक्तिपीठमा पूजा आराधना एवं दर्शन गर्ने भक्तजनको विशेष भिड लाग्छ । बडादसैँका बाहेक पनि बुधबार, बिहीबार, शुक्रबार र शनिबार देवीको विशेष रुपमा आराधना गर्न मन्दिरमा भक्तजनको भिड लाग्ने गर्छ ।\nप्रकाशित मिति: बुधबार, असोज ८, २०८२\n०६:१५\nशिलापत्र संवाददाता\nप्रतिक्रिया दिनुहोस्\nसमाचार\nचर्चामा बारबरा फाउन्डेसन : को हुन् राजा र गिरिजाप्रसादले देशनिकाला गरेकी बारबरा अ्याडम्स्?\nचर्चामा बारबरा फाउन्डेसन : को हुन् राजा र गिरिजाप्रसादले देशनिकाला गरेकी बारबरा अ्याडम्स्?\n3 min read\nसमाचार\nन्यू योर्कर म्यागजिन भन्छ– जेनजी आन्दोलनले नयाँ मोडल दिएन, ओलीदेखि प्रचण्डसम्मको चर्को आलोचना\nन्यू योर्कर म्यागजिन भन्छ– जेनजी आन्दोलनले नयाँ मोडल दिएन, ओलीदेखि प्रचण्डसम्मको चर्को आलोचना\n3 min read\nसमाचार\nउपत्यका ट्राफिक प्रहरी कार्यालय रामशाहपथबाट लुटिएका हतियारसहित कैलालीमा चार जना पक्राउ\nउपत्यका ट्राफिक प्रहरी कार्यालय रामशाहपथबाट लुटिएका हतियारसहित कैलालीमा चार जना पक्राउ\n2 min read\nहाम्रो छनौट\nसमाचार\nसीडीओले थुनेको त्यो घटना, जसले महावीर पुनलाई अमेरिकासम्म मात्रै पुर्‍याएन, मन्त्रीसमेत बनायो\nमहावीरले बाल्यकाल बाजेसँग बिताएका थिए । उनका बाजे भेडागोठमा बस्थे ।\n8 min read\nसमाचार\nपुरुष पनि महिनावारी हुन्छन् !\n16 min read\nराजनीति\nनयाँ पार्टी निर्माण र पुराना पुनर्निर्माणको चुनौती\nसैद्धान्तिक–वैचारिक आधार कमजोर भएको पार्टी र नैतिक धरातल कमजोर तथा उग्र महत्त्वाकांक्षा भएको विवादित पात्र नेतृत्वमा पुग्यो भने सम्भावना भएको पार्टी पनि कसरी धराशायी हुन्छ भन्ने ज्वलन्त उदाहरण रास्वपा हो ।\n19 min read\nसमाचार\nनसुध्रिएका ओलीले सुधार्दैनन् एमाले\n३ असोजको बिहान आएको यो लामो सन्देशमा ओलीले जेन–जी आन्दोलनमा प्रकट आक्रोश, असन्तुष्टिप्रति संवेदनशील देखिएका छन्, न कमजोरीको स्वीकारोक्ति छ । बरु, काजी भीम मल्लसँग तुलना गरेर राष्ट्रवादी भएकै कारण जेन–जीको आवरणमा आन्दोलन गरियो भन्ने आशय व्यक्त गरेका छन् ।\n10 min read\nभर्खरै\nजेन–जी आन्दोलनमा निजी क्षेत्रको कति भयो क्षति ?\n11 min read\nमुग्लिन–नारायणगढको विकल्पमा प्रयोग गर्न सकिन्छ यो सडक\n2 min read\nबडादसैँको तेस्रो दिन : चन्द्रघण्टा देवीको आराधना गरिँदै\n4 min read\nदेशभर करिब पाँच हजार जनामा डेङ्गी सङ्क्रमण\n1 min read\nरेडियो नेपालको विरासत कायम राख्दै प्रतिस्पर्धी बन्न सञ्चारमन्त्री खरेलको निर्देशन\n2 min read\nलोकप्रिय\nमन्त्री बन्दै महावीर पुन\n1 min read\nपाँच मन्त्रीको नाम सिफारिस गरिएपछि शीतलनिवासमा फोन– अहिले नै नियुक्त नगर्नू\n1 min read\nनेपालमा स्नाइपरहरू : बंगलादेशजस्तै प्रदर्शनकारीलक्षित आक्रमणको भयावह पुनरागमन\n9 min read\nमुख्य सचिव एकनारायण अर्याल पनि मन्त्रीको दौडमा, अर्याल भन्छन्-बेकारकाे हल्ला\n3 min read\nसुटुक्क बंगलादेश किन छिर्‍यो अमेरिकी सेना ? भारतमा भइरहेछ चिन्ता र चर्चा\n8 min read\nविचार\nसांकेतिक भाषाको अन्तर्राष्ट्रिय दिवस : अधिकार र समावेशिता\n14 min read\nजेन–जी आन्दोलनको अबको बाटो\n19 min read\nरगतको छिटा भएको त्यो एउटा मात्र सेतो जुत्ता\n10 min read\nब्लग\nजेन-जीलाई आग्रह: नेपालमै पढौँ, नेपालमै काम गरौँ र नेपालीलाई फर्काऔँ !\n4 min read\n‘दाइ, मेरो भिडियोचाहिँ नहाल्दिनुस् है, आमाले देख्नुभयो भने समस्या हुन्छ’\n3 min read\nसुरक्षा पन्तको जीवन्त अभिनय, 'कोशेढुंगा'ले छोयो दर्शकको मन\n4 min read\nशिक्षा\nतीन महिनाभित्र परीक्षाफल सार्वजनिक नगर्ने विश्वविद्यालयकाे अनुदान राेक्का गर्न शिक्षामन्त्रीकाे निर्देशन\n1 min read\nस्वयम्भू इन्टरनेसनल कलेजका टीयू टपर विद्यार्थीले पाए छात्रवृत्ति\n2 min read\nकक्षा १२ को मौका परीक्षा ७ र ८ असोजमा\n2 min read",
  "description": "बडादसैँ एवं नवरात्रको तेस्रो दिन दसैँघर वा पूजा कोठामा नौ दुर्गामध्येकी तेस्रो चन्द्रघण्टा देवीको विधिपूर्वक पूजा आराधना गरिँदै छ ।\r\n\r\nनवदुर्गा मध्येकी तेस्रो देवी चन्द्रघण्टाले हातमा चन्द्रमाको आधार भएको घण्ट लिने भएकाले नै यिनको नाम चन्द्रघण्टा रहन गएको भन्ने विभिन्न पौराणिक एवं धर्मशास्त्रीय ग्रन्थमा उल्लेख गरिएको छ । यस्ती देवीको पूजा...",
  "domain": "shilapatra.com",
  "enhanced": true,
  "fetched_at": "2025-09-24T01:18:13.440573Z",
  "id": "dcf37134b5d4f4cfd90ea1b685156cfde95549db475d89208750ee3353cf96f1",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "बडादसैँको तेस्रो दिन : चन्द्रघण्टा देवीको आराधना गरिँदै"
          ],
          [
            "og:url",
            "https://shilapatra.com/detail/168490/"
          ],
          [
            "og:description",
            "बडादसैँ एवं नवरात्रको तेस्रो दिन दसैँघर वा पूजा कोठामा नौ दुर्गामध्येकी तेस्रो चन्द्रघण्टा देवीको विधिपूर्वक पूजा आराधना गरिँदै छ ।\r\n\r\nनवदुर्गा मध्येकी तेस्रो देवी चन्द्रघण्टाले हातमा चन्द्रमाको आधार भएको घण्ट लिने भएकाले नै यिनको नाम चन्द्रघण्टा रहन गएको भन्ने विभिन्न पौराणिक एवं धर्मशास्त्रीय ग्रन्थमा उल्लेख गरिएको छ । यस्ती देवीको पूजा..."
          ],
          [
            "og:image",
            "https://shilapatracdn.de/uploads/posts/Chandraghanta_Devi-1727956019-1758674422.jpg"
          ],
          [
            "og:type",
            "article"
          ],
          [
            "og:site_name ",
            "बडादसैँको तेस्रो दिन : चन्द्रघण्टा देवीको आराधना गरिँदै"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "बडादसैँको तेस्रो दिन : चन्द्रघण्टा देवीको आराधना गरिँदै"
            ],
            [
              "og:url",
              "https://shilapatra.com/detail/168490/"
            ],
            [
              "og:description",
              "बडादसैँ एवं नवरात्रको तेस्रो दिन दसैँघर वा पूजा कोठामा नौ दुर्गामध्येकी तेस्रो चन्द्रघण्टा देवीको विधिपूर्वक पूजा आराधना गरिँदै छ ।\r\n\r\nनवदुर्गा मध्येकी तेस्रो देवी चन्द्रघण्टाले हातमा चन्द्रमाको आधार भएको घण्ट लिने भएकाले नै यिनको नाम चन्द्रघण्टा रहन गएको भन्ने विभिन्न पौराणिक एवं धर्मशास्त्रीय ग्रन्थमा उल्लेख गरिएको छ । यस्ती देवीको पूजा..."
            ],
            [
              "og:image",
              "https://shilapatracdn.de/uploads/posts/Chandraghanta_Devi-1727956019-1758674422.jpg"
            ],
            [
              "og:type",
              "article"
            ],
            [
              "og:site_name ",
              "बडादसैँको तेस्रो दिन : चन्द्रघण्टा देवीको आराधना गरिँदै"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T00:30:00Z",
  "source": "Shilapatra",
  "store_path": "_store/dc/dcf37134b5d4f4cfd90ea1b685156cfde95549db475d89208750ee3353cf96f1.json",
  "title": "बडादसैँको तेस्रो दिन : चन्द्रघण्टा देवीको आराधना गरिँदै",
  "url": "https://shilapatra.com/detail/168490",
  "version": 1
}
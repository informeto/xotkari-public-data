{
  "author": "शिलापत्र संवाददाता :: काठमाडाैंसँग जोडिएका नाकाहरूमा ट्राफिक प्रहरीको माइकिङ, उच्च सतर्कता अपनाउन आग्रह",
  "content": "काठमाडाैंसँग जोडिएका नाकाहरूमा ट्राफिक प्रहरीको माइकिङ, उच्च सतर्कता अपनाउन आग्रह\n-\nशिलापत्र संवाददाता\n|\n                                                    शनिबार, असोज १८, २०८२\nA\n+\nA\nA\n-\nदेशभर मनसुन सक्रिए भएसँगै वर्षातका कारण सडक दुर्घटनाको जोखिम बढेको भन्दै ट्राफिक प्रहरीले सबै सवारी चालकहरूलाई अत्यधिक सावधानी अपनाउन माइकिङसहित आग्रह गर्न थालेको छ । आगामी तीन दिनसम्म भारी वर्षाको सम्भावना रहेकाले विशेष सावधानी आवश्यक भएको बताउँदै ट्राफिक प्रहरीले सडक सुरक्षामा उच्च सतर्कता अपनाएको र विभिन्न नाकाहरूमा माइकिङ गर्ने कार्य भइरहेको जनाइएको छ ।\nवर्षात्का बेला सडक चिप्लो हुने, दृश्यता कम हुने र पहिरो तथा बाढीको जोखिमसमेत उच्च हुने भएकाले चालकहरूलाई विशेष सतर्कता अपनाउन आग्रह सहित माइकिङ  गर्न थालिएको काठमाडौं उपत्यका ट्राफिक प्रहरी प्रमुख एवं प्रहरी वरिष्ठ उपरीक्षक (एसएसपी) नवराज अधिकारी बताए ।\nउनले भने, 'हालैको मौसम पूर्वानुमानअनुसार तीन दिनसम्म मनसुन सक्रिय रहने देखिएकाले यस्तो समय सवारी सञ्चालनमा जोखिम रहन्छ । त्यसैले चालकहरूलाई सचेत गराउनका लागि उपत्यकाका प्रमुख नाका तथा व्यस्त स्थानहरूमा माइकिङ सुरु गरेका छौँ ।'\nविशेषगरी उपत्यकाबाट बाहिरिने प्रमुख नाका नागढुङ्गा, साँगा, थानकोट, बालाजु, सातदोबाटो लगायतका स्थानहरूमा ट्राफिक प्रहरी परिचालित गरी गएरातिदेखि चालकहरूलाई मौखिक सूचना, माइकिङ गर्न थालिएको ट्राफिक प्रहरी प्रमुख अधिकारीले जानकारी दिए ।\nनागढुङ्गाबाट बाहिरिने लामो दूरीका सवारी चालकहरूलाई राति र पानी परेको समयमा एक्लै यात्रा नगर्न, सकेसम्म समूहमा यात्रा गर्न र नियमित रूपमा सवारी साधनको प्राविधिक परीक्षण (ब्रेक, टायर, लाइट आदि) गराउन समेत आग्रहसहित माइकिङ गरिएको उनको भनाइ छ । उनले भने, 'विशेषगरी पहाडी तथा पहिरोको जोखिम भएका मार्गहरू जसमा पृथ्वी राजमार्ग, सिद्धार्थ राजमार्ग, बीपी राजमार्ग, अरनिको राजमार्गलगायत पर्छन्, त्यहाँ जोखिम अझ बढी हुन्छ । त्यसैले त्यस्ता क्षेत्रतर्फ जाँदा झनै सतर्क रहनु आवश्यक छ ।'\nवर्षातका समयमा पहिरो, सडक कटान र सडकमा ढल्किने पानीका कारण सडक अबरुद्ध हुने, सवारी साधन बिग्रने वा दुर्घटना हुने सम्भावना बढी हुने भएकाले ट्राफिक प्रहरीले विगत वर्षहरूमा देखिएका समस्याबाट पाठ सिक्दै यसपालि सुरुवातदेखि नै सतर्कता अपनाएको जनाएको छ ।\nट्राफिक प्रहरीले हाल देशभरका मुख्य सडक र राजमार्गहरूमा नियमित गस्ती, ट्राफिक पोस्टमार्फत सूचनाको आदानप्रदान तथा विपद्को स्थिति आउँदा तत्काल सूचना प्रवाह र उद्धार कार्यका लागि तयारी अवस्थामा ट्राफिक टोलीलाई राखेको जनाइएको छ ।\nसडक प्रयोगकर्ताहरूसम्म यथासमय सूचना पुगोस् भनेर ट्राफिक प्रहरीले सामाजिक सञ्जालहरू, जस्तै फेसबुक, ट्विटर (एक्स) र विभागीय वेबसाइटमार्फत मौसम अपडेट, सडक स्थिति, तथा आकस्मिक सडक बन्द सम्बन्धी जानकारीहरू प्रकाशित गर्दै आइरहेको छ ।\nदेशभरका सडकहरूमा बढ्दो ट्राफिक चाप, अपायक मौसम, र कमजोर भौतिक पूर्वाधारका कारण दुर्घटनाको जोखिम स्वाभाविक रूपमा बढ्ने भएकाले यस्तो समयमा सवारी चालक, यात्री तथा सरोकारवालाबीच आपसी समन्वय र सचेतना अत्यावश्यक हुने उपत्यका ट्राफिक प्रहरी प्रवक्ता एवं प्रहरी उपरीक्षक नरेशराज सुवेदीले बताए ।\nउनले भने, 'सावधानी अपनाऔँ, दुर्घटनाबाट बचौँ' भन्ने नारालाई व्यवहारमा उतार्दै सुरक्षित यात्रा सुनिश्चित गर्नुपर्ने आवश्यकता आजको दिनमा झनै बलियो रूपमा महसुस गरिएको छ । सोही अनुसार ट्राफिक प्रहरी सक्रिय रूपमा सडकमा खटिएको छ ।'\nबीपी राजमार्गमा पनि ट्राफिकले सुरक्षाका लागि कडाइ गरेको छ । रोशीखोलामा लेदोसहितको पहिरो खस्न थालेपछि काभ्रेस्थलीमा सवारीसाधन रोकिएका छन् । सवारीसाधनको अवस्थासमेत जाँचबुझ गरी सीमित मात्रामा मात्रै चल्न दिइएको छ ।\nप्रकाशित मिति: शनिबार, असोज १८, २०८२\n०९:४३\nशिलापत्र संवाददाता\nप्रतिक्रिया दिनुहोस्\nखेलकुद\nआज ओमानसँग वार्मअप खेल खेल्दै नेपाल\nआज ओमानसँग वार्मअप खेल खेल्दै नेपाल\n1 min read\nसमाचार\nनारायणगढ-मुग्लिन र मुग्लिन-नागढुङ्गा सडकखण्ड एकतर्फी सञ्चालन, पहिरो पन्छाउने र सवारीसाधन पार गराउने कार्य सँगसँगै\nनारायणगढ-मुग्लिन र मुग्लिन-नागढुङ्गा सडकखण्ड एकतर्फी सञ्चालन, पहिरो पन्छाउने र सवारीसाधन पार गराउने कार्य सँगसँगै\n1 min read\nसमाचार\nबन्धक रिहा गर्न हमास सहमत भएपछि इजरायलका प्रधानमन्त्री नेतन्याहुले के भने ?\nबन्धक रिहा गर्न हमास सहमत भएपछि इजरायलका प्रधानमन्त्री नेतन्याहुले के भने ?\n2 min read\nहाम्रो छनौट\nसम्पादकीय\nशोक र शक्तिबीचको दसैँ\nआज देश शोकमा छ । आर्थिक समृद्धिको सपनामा छ । राजनीतिक मात्र होइन, सरकार स्थिरताको पक्षमा छ । दलको आन्तरिक समीक्षा र सुधारको मागमा छ । सामाजिक गतिको बुझाइको अपेक्षामा छ । त्यस अर्थमा जेन–जी आन्दोलनको बलिदानी बहुआयामिक छ ।\n5 min read\nसमाचार\nशोकको छायामा आशाको दसैँ\nयो दसैँमा एउटै कामना छ, एउटै प्रार्थना छ । यही कि हामी सबैले आफ्नो सबैभन्दा ठूलो शक्ति, आफ्नो भोटको सदुपयोग गरौँ । महिषासुरहरूलाई शीर उठाउनबाट रोकौँ ।\n7 min read\nराजनीति\nदण्डहीनताको अन्त्य गर्न तत्कालीन सरकार र आन्दोलनकारीलाई न्यायको कठघरामा उभ्याऊ\n10 min read\nराजनीति\nआप्रवासी श्रम प्रणालीको अर्थ-राजनीति\nजबसम्म श्रम गन्तव्यको रोजगारदाता र त्यहाँको अर्थतन्त्रले बिनाकुनै लगानी सस्तो श्रम पाउने, अनि पेन्सनलगायत सामाजिक सुरक्षाको प्रत्याभूति दिनु नपर्ने अवस्था रहन्छ, यो शोषणकारी आप्रवासी श्रम प्रणाली चली नै रहन्छ ।\n13 min read\nभर्खरै\nदुई दिनका लागि मौरिस हर्गोज पदमार्ग र अन्नपूर्ण आधार शिविर भ्रमणमा रोक\n2 min read\nआज ओमानसँग वार्मअप खेल खेल्दै नेपाल\n1 min read\nकाठमाडाैंसँग जोडिएका नाकाहरूमा ट्राफिक प्रहरीको माइकिङ, उच्च सतर्कता अपनाउन आग्रह\n4 min read\nकाठमाडौंसहित देशका अधिकांश क्षेत्रमा रातिदेखि वर्षा, आज झनै बढ्ने\n2 min read\nनारायणगढ-मुग्लिन र मुग्लिन-नागढुङ्गा सडकखण्ड एकतर्फी सञ्चालन, पहिरो पन्छाउने र सवारीसाधन पार गराउने कार्य सँगसँगै\n1 min read\nलोकप्रिय\nगुण्डुमा ओलीको भाषण र गृह मन्त्रालयको  वक्तव्य\n3 min read\nबालेनको विरोध गरे 'तेरो लास पनि नभेटिएला' भन्दै धम्काएपछि माजिदले दिए साइबर ब्युरोमा उजुरी\n1 min read\n१७ वर्षपछि पूर्वराजाको हैसियत स्वीकारेका ज्ञानेन्द्र शाह\n2 min read\n‘हामी नेपाल’ विवादमा परेपछि सहयोग उठाउन सुदन गुरुङ समूहले अघि सार्‍यो नयाँ ‘आइडिया’\n2 min read\nएकीकृत समाजवादीले नयाँ पुस्तालाई  नेतृत्व हस्तान्तरण गर्ने\n2 min read\nविचार\nखरानीमा जीवनकाे बिउ खाेज्ने समय, अब यो देश कसले बनाउने ?\n8 min read\nदसैँको मिथिला रूप : आस्था, अन्धविश्वास र आजको विकृति\n10 min read\nशोकको छायामा आशाको दसैँ\n7 min read\nब्लग\nअहिले बुबा हुनु भएको भए...\n10 min read\nखसी चराउन जाँदाको दसैँ झलझली सम्झिन्छुु\n4 min read\nयसपालि त यस्तै भयो आमा, अर्को दसैँमा आउँछु\n1 min read\nशिक्षा\n‘शिक्षकलाई तलब कस्ले दिन्छ’ भन्ने पनि पत्तो पाएनन् शिक्षामन्त्री पुनले, सच्याए ‘स्टाटस्’\n1 min read\nभोलिसम्म शिक्षकको तलब नदिने प्रधानाध्यापकलाई कारबाही गरिनेछ: शिक्षामन्त्री पुन\n1 min read\nसीटीईभीटीलाई शिक्षामन्त्री पुनको चार बुँदे निर्देशन\n1 min read",
  "description": "देशभर मनसुन सक्रिए भएसँगै वर्षातका कारण सडक दुर्घटनाको जोखिम बढेको भन्दै ट्राफिक प्रहरीले सबै सवारी चालकहरूलाई अत्यधिक सावधानी अपनाउन माइकिङसहित आग्रह गर्न थालेको छ । आगामी तीन दिनसम्म भारी वर्षाको सम्भावना रहेकाले विशेष सावधानी आवश्यक भएको बताउँदै ट्राफिक प्रहरीले सडक सुरक्षामा उच्च सतर्कता अपनाएको र विभिन्न नाकाहरूमा माइकिङ गर्ने कार्य...",
  "domain": "shilapatra.com",
  "enhanced": true,
  "fetched_at": "2025-10-04T04:33:14.491199Z",
  "id": "b14a7c083af358d72f3c9089981e2272fc145790b98c1b04accd38febe45ebb8",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "काठमाडाैंसँग जोडिएका नाकाहरूमा ट्राफिक प्रहरीको माइकिङ, उच्च सतर्कता अपनाउन आग्रह"
          ],
          [
            "og:url",
            "https://shilapatra.com/detail/168933/"
          ],
          [
            "og:description",
            "देशभर मनसुन सक्रिए भएसँगै वर्षातका कारण सडक दुर्घटनाको जोखिम बढेको भन्दै ट्राफिक प्रहरीले सबै सवारी चालकहरूलाई अत्यधिक सावधानी अपनाउन माइकिङसहित आग्रह गर्न थालेको छ । आगामी तीन दिनसम्म भारी वर्षाको सम्भावना रहेकाले विशेष सावधानी आवश्यक भएको बताउँदै ट्राफिक प्रहरीले सडक सुरक्षामा उच्च सतर्कता अपनाएको र विभिन्न नाकाहरूमा माइकिङ गर्ने कार्य..."
          ],
          [
            "og:image",
            "https://shilapatracdn.de/uploads/posts/traffice-1759550381.jpg"
          ],
          [
            "og:type",
            "article"
          ],
          [
            "og:site_name ",
            "काठमाडाैंसँग जोडिएका नाकाहरूमा ट्राफिक प्रहरीको माइकिङ, उच्च सतर्कता अपनाउन आग्रह"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "काठमाडाैंसँग जोडिएका नाकाहरूमा ट्राफिक प्रहरीको माइकिङ, उच्च सतर्कता अपनाउन आग्रह"
            ],
            [
              "og:url",
              "https://shilapatra.com/detail/168933/"
            ],
            [
              "og:description",
              "देशभर मनसुन सक्रिए भएसँगै वर्षातका कारण सडक दुर्घटनाको जोखिम बढेको भन्दै ट्राफिक प्रहरीले सबै सवारी चालकहरूलाई अत्यधिक सावधानी अपनाउन माइकिङसहित आग्रह गर्न थालेको छ । आगामी तीन दिनसम्म भारी वर्षाको सम्भावना रहेकाले विशेष सावधानी आवश्यक भएको बताउँदै ट्राफिक प्रहरीले सडक सुरक्षामा उच्च सतर्कता अपनाएको र विभिन्न नाकाहरूमा माइकिङ गर्ने कार्य..."
            ],
            [
              "og:image",
              "https://shilapatracdn.de/uploads/posts/traffice-1759550381.jpg"
            ],
            [
              "og:type",
              "article"
            ],
            [
              "og:site_name ",
              "काठमाडाैंसँग जोडिएका नाकाहरूमा ट्राफिक प्रहरीको माइकिङ, उच्च सतर्कता अपनाउन आग्रह"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-04T03:58:00Z",
  "source": "Shilapatra",
  "store_path": "_store/b1/b14a7c083af358d72f3c9089981e2272fc145790b98c1b04accd38febe45ebb8.json",
  "title": "काठमाडाैंसँग जोडिएका नाकाहरूमा ट्राफिक प्रहरीको माइकिङ, उच्च सतर्कता अपनाउन आग्रह",
  "url": "https://shilapatra.com/detail/168933",
  "version": 1
}
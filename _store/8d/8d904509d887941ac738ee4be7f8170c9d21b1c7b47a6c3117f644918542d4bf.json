{
  "author": "सेतोपाटी संवाददाता :: Setopati",
  "content": "काठमाडौंकै आकाशमा छ पानी पार्ने बादल, दिनभरि हुनेछ वर्षा\nसेतोपाटी संवाददाता\nकाठमाडौं, असोज १८\nकाठमाडौं उपत्यकासहित बागमती, मधेस, गण्डकी र लुम्बिनी प्रदेशमा अहिले अविरल वर्षा भइरहेको छ।\nकाठमाडौंमा त शुक्रबार रातिदेखि नै अविरल वर्षा भइरहेको छ। काठमाडौंमा अहिले मध्यम वर्षा छ। बंगालको खाडीबाट भित्रिएको जलवाष्पयुक्त मनसुनी वायुले अहिले काठमाडौंसहित पाँच प्रदेशमा मध्यम वर्षा गराइरहेको हो।\nजल तथा मौसम विज्ञान विभागका अनुसार काठमाडौंको नैकापमा पछिल्लो एक घन्टामा ६.८, ललितपुरको टीकाथलीमा ५.८, काठमाडौंको पानीपोखरीमा ५.२, कपनमा ५.२, भक्तपुरको ताथलीमा ५.८ मिलिमिटर वर्षा भएको छ।\nपछिल्लो २४ घन्टामा कैलालीको गर्भ दरबारमा ८५.८ मिलिमिटर वर्षा भएको छ।\nहामीले मौसमविद् प्रतिभा मानन्धरलाई काठमाडौंमा कति पानी पर्ने सम्भावना छ भनेर सोधेका थियौं। उनले यसपटक भित्रिएको पानी पार्ने प्रणालीको केन्द्र नै काठमाडौंजस्तो देखिएको उनले बताइन्। अहिले भारत हुँदै लुम्बिनी, गण्डकी प्रदेशतिरबाट पानी पार्ने बादल काठमाडौंको आकाशमा केन्द्रित भइरहेको उनले बताइन्।\n‘यसपालिको बादलको केन्द्र नै काठमाडौं देखिएको छ। लुम्बिनी, गण्डकी प्रदेशको भू–भागबाट पनि पानी पार्ने प्रणाली यता आइरहेको देखिन्छ,’ उनले भनिन्।\nउनका अनुसार काठमाडौं शनिबार दिनभरि नै पानी पर्ने सम्भावना छ। अहिले मध्यम वर्षा भइरहेको छ। यो क्रम केही बेर रोकिए पनि पुनः पानी पर्न सुरू हुने उनले बताइन्।\nकाठमाडौंमा अति भारी वर्षा भने प्रक्षेपण नगरिएको उनले बताइन्। मौसम विज्ञानको भाषामा २४ घन्टामा २०० मिलिमिटरभन्दा बढी पानी परेमा अति भारी वर्षा भनिन्छ।\n१०० मिलिमिटरदेखि दुई सय मिलिमिटरसम्मको वर्षालाई धेरै भारी वर्षा भन्ने गरिन्छ।\nगत वर्षको असोज १० देखि १३ गतेसम्म काठमाडौं उपत्यकाका ११ स्थानमा रेकर्डब्रेक वर्षा भएको थियो। त्यतिबेला काठमाडौंको त्रिभुवन विमानस्थल केन्द्रमा २४ घन्टाको अवधिमा २३९.७ मिलिमिटर वर्षा भएको थियो।\nमौसम विज्ञानले शनिबार दिउँसो देशभर साधारणतया बदली रहने बताएको छ।\nविभागले कोशी, मधेस, बागमती, गण्डकी र लुम्बिनी प्रदेशका पहाडी र तराई भू–भाग धेरै स्थानहरूमा तथा बाँकी प्रदेशका पहाडी र तराई भू–भागका केही स्थानहरूमा मेघगर्जन/चट्याङसहित मध्यम वर्षाको सम्भावना रहेको बताएको छ।\nकोशी, मधेस, बागमती र गण्डकीका पहाडी र तराई भू–भागका थोरै स्थानहरूमा तथा लुम्बिनी प्रदेशका तराई भू–भागका एक–दुई स्थानमा भारी वर्षाको पनि सम्भावना छ। मधेस, बागमती र गण्डकी प्रदेशका पहाडी र तराई भू–भागका एक–दुई स्थानमा धेरै भारी वर्षाको समेत सम्भावना रहेको विभागको भनाइ छ।\nशनिबार राति कोशी, मधेस, बागमती र गण्डकी प्रदेशमा अधिकांश बदली रही बाँकी प्रदेशमा साधारणतया बदली रहने छ।\nकोशी, मधेस, बागमती र गण्डकी प्रदेशका पहाडी र तराई भू–भागका अधिकांश स्थानहरूमा, लुम्बिनी प्रदेशका पहाडी र तराई भू–भाग धेरै स्थानहरूमा तथा बाँकी प्रदेशका केही स्थानहरूमा मेघगर्जन/चट्याङसहित मध्यम वर्षाको सम्भावना रहेको बताएको छ।\nत्यस्तै कोशी, मधेस, बागमती र गण्डकी प्रदेशका पहाडी र तराई भू–भागका केही स्थानहरूमा तथा मधेस प्रदेश लगायत लुम्बिनी प्रदेशका तराई भू–भागका एक–दुई स्थानमा भारीदेखि धेरै भारी वर्षाको सम्भावना रहेको विभागले बताएको छ।\n#nepal weather\n#Bagmati Province rain\n#Madhes heavy rain\n#Gandaki rainfall\n#Lumbini weather\n#monsoon Nepal\n#Kathmandu heavy rain forecast\n#Department of Hydrology and Meteorology Nepal\n#Nepal monsoon update\n#thunderstorm Nepal\n#heavy rainfall warning Kathmandu\n#Koshi Province rain\nप्रकाशित मिति: शनिबार, असोज १८, २०८२\n०८:१३\nसिफारिस\nकाठमाडौंकै आकाशमा छ पानी पार्ने बादल, दिनभरि हुनेछ वर्षा\nराजमार्ग अपडेटः तुइन खोलामा एकतर्फी, जवाङ खोलाको पहिरो पन्छाइयो\nयी स्थानमा आज भारीदेखि धेरै भारी वर्षा हुने\nमेरूदण्डमा चोट कसरी लाग्छ, कसरी बच्ने?\n'जेन–जी आन्दोलन संघीय लोकतान्त्रिक गणतन्त्र र संविधानविरूद्ध होइन'\nसुदन गुरूङले भने– अब 'हामी नेपाल' लाई जेनजी आन्दोलनबाट पूर्णतया अलग गराउने\nप्रतिक्रिया दिनुहोस्\nविचार\nप्रधानमन्त्री बलियो बनाउनुको परिणाम!\nनारायण वाग्ले\nअमेरिकालाई थर्काउने चिनियाँ हतियार!\nचेतनाथ आचार्य\nभदौ २४ को जस्तो विध्वंश मच्चाउन कुनै संगठन वा योजना चाहिन्छ?\nमुराहरि पराजुली\nआफ्नो स्वार्थका लागि 'षड्यन्त्रको थ्योरी' मा घिउ थप्दै तीन शीर्ष नेता\nअमित ढकाल\nब्लग\nअलबिदा दिपु!\nशर्मिला ज्ञवाली\nजब दसैंको आशीर्वादसँगै सोधिन्छ– बिहे कहिले गर्छस्?\nबासुदेव पोखरेल\nत्यो साल छुटेको दसैं!\nअर्जुन मोहन भट्टराई\nथार्पमष्टाका अवतारसँग साक्षात्कार हुँदा...\nपवन पान्डे\nसाहित्यपाटी\nआमा, तिमी देवी हौ\nसन्तोष बोहरा\nविप्लवी सूर्य\nअनिता कोइराला\nत्यो त्रासदीपूर्ण सपना\nबिक्रम गुरुङ\nआमाले फेरि एक साल दुःख पाउनुभयो!\nप्रशान्त वाग्ले ‘प्राकृतिक’\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "काठमाडौं उपत्यकासहित बागमती, मधेस, गण्डकी र लुम्बिनी प्रदेशमा अहिले अविरल वर्षा भइरहेको छ।",
  "domain": "setopati.com",
  "enhanced": true,
  "fetched_at": "2025-10-04T03:33:53.988001Z",
  "id": "8d904509d887941ac738ee4be7f8170c9d21b1c7b47a6c3117f644918542d4bf",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "काठमाडौंकै आकाशमा छ पानी पार्ने बादल, दिनभरि हुनेछ वर्षा"
          ],
          [
            "og:url",
            "https://www.setopati.com/social/370740/"
          ],
          [
            "og:description",
            "काठमाडौं उपत्यकासहित बागमती, मधेस, गण्डकी र लुम्बिनी प्रदेशमा अहिले अविरल वर्षा भइरहेको छ।"
          ],
          [
            "og:image",
            "https://www.setopati.com/uploads/posts/jhari-1708605076.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "काठमाडौंकै आकाशमा छ पानी पार्ने बादल, दिनभरि हुनेछ वर्षा"
            ],
            [
              "og:url",
              "https://www.setopati.com/social/370740/"
            ],
            [
              "og:description",
              "काठमाडौं उपत्यकासहित बागमती, मधेस, गण्डकी र लुम्बिनी प्रदेशमा अहिले अविरल वर्षा भइरहेको छ।"
            ],
            [
              "og:image",
              "https://www.setopati.com/uploads/posts/jhari-1708605076.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-10-04T02:28:00Z",
  "source": "सेतोपाटी",
  "store_path": "_store/8d/8d904509d887941ac738ee4be7f8170c9d21b1c7b47a6c3117f644918542d4bf.json",
  "title": "काठमाडौंकै आकाशमा छ पानी पार्ने बादल, दिनभरि हुनेछ वर्षा",
  "url": "https://www.setopati.com/social/370740",
  "version": 1
}
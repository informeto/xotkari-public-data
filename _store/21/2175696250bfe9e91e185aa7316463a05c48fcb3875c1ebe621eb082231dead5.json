{
  "author": "सेतोपाटी संवाददाता :: Setopati",
  "content": "भदौ २३ ले दिएको सन्देश ग्रहण गर्दै पार्टी संरचनामा रूपान्तरण गरौंः योगेश भट्टराई\n‘बदलिएका आवश्यकता र अपेक्षाहरू पूरा गर्न सफल नभएकोमा हामी माफी चाहन्छौं’\nसेतोपाटी संवाददाता\nकाठमाडौं, असोज ९\nफाइल\nनेकपा (एमाले) का सचिव योगेश भट्टराईले भदौ २३ को जेन जी विद्रोहले दिएको सन्देश ग्रहण गर्दै राज्य समाज र पार्टी संरचनामा बहुआयमिक रूपान्तरण गर्नुपर्ने बताएका छन्।\nभट्टराईले बिहीबार एक विज्ञप्तिमार्फत् मुलुकलाई अनिश्चयको अँध्यारो सुरूङतिर लैजाने चिन्ताहरू व्याप्त रहेको र ती निराशा र अनिश्चय सम्बोधनको पहिलो शर्त राज्य समाज र पार्टी संरचनामा बहुआयमिक रूपान्तरण भएको बताएका हुन्।\n‘भदौ २३ गतेको जेनजी आन्दोलन र भदौ २४ गतेको विध्वंसपछि तपाईं–हामी बिस्तारै आफ्नो दैनिकीमा फर्किरहेका छौं। तर यसले छोडेको असर भने युगौंसम्म रहनेछ। भदौ २३ गतेको आन्दोलनले हाम्रो राजनीतिक सत्ता र संरचनामा असाधारण बदलाब ल्याएको छ,’ उनले भनेका छन्।\nसाथै भदौ २४ को अकल्पनीय विध्वंसले देशको आर्थिक संरचना भताभुंग बनाएको उनले बताए।\n‘हाम्रो सामाजिक मानसपटलमा गहिरो दर्दहरू छोडी गएको छ। हामीले आजसम्म बचाएर ल्याएको सांस्कृतिक मूल्यहरूमा घाउचोट लागेको छ। मुलुकलाई अनिश्चयको अँध्यारो सुरुङतिर लैजाने चिन्ताहरू पनि उत्तिकै छ। मलाई लाग्छ, ती निराशा र अनिश्चय सम्बोधनको पहिलो सर्त हो– भदौ २३ ले दिएको सन्देश ग्रहण गर्नु र त्यसमा अभिव्यक्त भावनाको वस्तुगत सम्मान गर्दै राज्य समाज र पार्टी संरचनामा बहुआयमिक रूपान्तरण गर्नु हो,’ उनले भने।\nभदौ २३ मा सामाजिक सञ्जाल बन्दको विरोध र सुशासनको माग राखेर सडकमा उत्रिएका जेन–जी पुस्ताका प्रदर्शनकारीमाथि तीव्र दमन भएको बताउँदै उनले यो घटनाको न्यायिक छानबिनको माग राखेका छन्।\n‘एकातिर आफ्नो माग र भावनाहरूप्रतिको अपमान-बेवास्ता गरिएको निष्कर्ष अर्कातिर आफ्ना निहत्था साथीहरूमाथि भएको बर्बर दमनप्रतिको आक्रोश। त्यही मौका छोपेर फरकफरक स्वार्थ बोकेका गलत समूहबाट भदौ २४ मा जेन–जी आन्दोलन दूरुपयोग भयो,’ उनले घटनाको विश्लेषण गर्दै भनेका छन्।\nआन्दोलनमा श्रृंखलाबद्ध र संगठित घुसपैठ गरिएको उनको निष्कर्ष छ। यही आवरणमा अपराधिक गतिविधि भएको पनि उनले बताएका छन्।\n‘हाम्रा राष्ट्रिय सम्पदा र सम्पत्तिहरूमा आगो झोसियो। निजी तथा व्यावसायिक संरचनामामाथि आगजनी र तोडफोड गरियो। हाम्रा इतिहास र गौरव जोडिएका संरचनाहरू खण्ड भए। आफ्नो समयमा परिर्वतन र रूपान्तरणमा महत्त्वपूर्ण योगदान गर्नु भएका हाम्रा नेताहरूमाथि आक्रमण भयो, घर जलाइयो। यसले भदौ २३ गते जेन–जीहरूले पवित्र माग राखेर गरेको व्रिदोहलाई बदनाम र विद्रुप बनायो। विश्वसामु लज्जाबोधको अवस्था आयो। भदौ २४ गतेको अकल्पनीय विध्वंस देश र जेन–जीहरुको भावना र आर्दश विरुद्धमा थियो। यसको सत्यतथ्य छानविन हुनुपर्छ,’ उनले भनेका छन्।\nनेपालको पछिल्लो घटनाका बारेमा भूराजनीति र अन्तराष्ट्रिय शक्ति केन्द्रको भूमिकाको पनि चर्चा हुने गरेको बताउँदै आफू धेरै त्यता प्रवेश गर्न नचाहेको बताएका छन्। आगामी दिनमा सबै उद्घाटित हुने उनको विश्वास छ।\n‘एउटा भनाइ छ– अर्कालाई दोष लगाउनुपूर्व आफ्नौ थैली बलियो गरी कस्नु! छिमेकी मित्र राष्ट्रहरू तथा अन्य मित्र राष्ट्रहरूलाई म भन्न चहान्छु – तपाईंहरूले नेपालको लोकतान्त्रिक प्रक्रिया र नेपालीहरूको विकासको चाहनालाई गर्दै आउनु भएको सहयोगप्रति धन्यवाद छ। तर आजको अस्थिर र अनिश्चयमा नेपाललाई प्रयोगशाला बनाउने प्रयास हुने छैन भन्ने मेरो गहिरो विश्वास छ। संविधानको रक्षा र लोकतान्त्रिक प्रक्रियाको पुर्नजीवनको लागि तपाईंहरुको सकरात्मक सद्भाव भने अपेक्षित छ,’ उनले भनेका छन्।\nअहिले पार्टी पंक्ति सामु एकातिर पीडा, हतासा, निराशाहरू रहेको अर्कातिर सिंगो एउटा पुस्ताको आक्रोश पनि सँगै रहेको बताएका छन्। यो सँगसँगै आशा र अपेक्षाहरू पनि रहेको भुल्न नहुने उनले बताएका छन्।\n‘सबैभन्दा बढी प्रश्नहरू छन्। तपाईंहरूले आक्रोश र आशाको नजरले हामीलाई सोधिरहनु भएको छ– अब तिमीहरूले हिँड्ने बाटो कुन हो? बदलिन्छौ कि उस्तै बस्छौ? मैले  सामाजिक सञ्जाल हेरिरहेको छु– सञ्चार माध्यमहरू पढिरहेको छु। तपाईंहरूले हामीलाई सोधिरहनु भएको छ– तिमीहरूसँग आत्मालोचना र स्वीकारोक्ति छैन? आफ्ना कमजोरीहरूप्रति माफी माग्दैनौं?,’ उनले भनेका छन्।\nयसअघि पनि आफूले भदौ २४, २५ र २८ गते सामाजिक सञ्जालमार्फत केही कुरा राखेको बताएका छन्।\nआफूहरूले असल प्रयास र प्रयत्नहरू जारी राखेको, अनेक सीमा, अबरोध र अप्ठ्याराहरूको बीचमा पनि प्रयासहरू प्रयत्नहरू जारी थिए भनेर बताउन चाहेको उल्लेख गरेका छन्।\n‘तर सब ठिकठाक थिएनन् भन्ने पुष्टि २३ भदौले गरिसकेको छ। यो सत्यलाई हामीले स्वीकार गर्नुपर्छ। र हामीले भन्नुपर्ने हुन्छ– बदलिएका आवश्यकता र अपेक्षाहरू पूरा गर्न सफल नभएकोमा हामी माफी चाहन्छौं,’ उनले भनेका छन्।\n#cpn uml\n#yogesh bhattarai\nप्रकाशित मिति: बिहीबार, असोज ९, २०८२\n१३:३२\nसिफारिस\nपाँचवटा उपकरण प्रयोग गरी पन्छाउन थालियो तुइन खोलाको पहिरो\nप्रधानमन्त्री सुशीला कार्कीले आज राष्ट्रका नाममा सम्बोधन गर्दै\nचर्चित गीत 'माण्ठ हुँ म माण्ठ' बनाउँदाको कथा\nबाटोमा खानेकुरा बेचेर थाले काम, अहिले चलाउँछन् दुई सफल ब्रान्ड\nसुशीला कार्कीको प्रधानमन्त्री नियुक्तिपछि चर्चा पाएको 'आवश्यकताको सिद्धान्त', के हो यो?\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nप्रतिक्रिया दिनुहोस्\nविचार\nसंकटग्रस्त टेलिकम कम्पनीहरू धराशायी पारेर मुलुकलाई के फाइदा?\nअमित ढकाल\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nब्लग\nमोटाउन नपाइने हो?\nपूजा ढुंगाना\nदसैंको आगमन र यात्राको अनिश्चितता\nविष्णु थापा\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nसाहित्यपाटी\nबर्बरिकको खोजी!\nढाकामोहन बराल\nदसैँ आयो खुसी आएन!\nकेशव राज शर्मा\nसत्यको आलोकमा जुनकिरी\nभारती न्यौपाने\nअर्कैकी दुलही!\nबिजय घिमिरे 'बिफल'\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "नेकपा (एमाले)का सचिव योगेश भट्टराईले भदौ २३ को जेन जी विद्रोहले दिएको सन्देश ग्रहण गर्दै राज्य समाज र पार्टी संरचनामा बहुआयमिक रूपान्तरण गर्नुपर्ने बताएका छन्।",
  "domain": "setopati.com",
  "enhanced": true,
  "fetched_at": "2025-09-25T08:22:51.597325Z",
  "id": "2175696250bfe9e91e185aa7316463a05c48fcb3875c1ebe621eb082231dead5",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "भदौ २३ ले दिएको सन्देश ग्रहण गर्दै पार्टी संरचनामा रूपान्तरण गरौंः योगेश भट्टराई"
          ],
          [
            "og:url",
            "https://www.setopati.com/politics/370261/"
          ],
          [
            "og:description",
            "नेकपा (एमाले)का सचिव योगेश भट्टराईले भदौ २३ को जेन जी विद्रोहले दिएको सन्देश ग्रहण गर्दै राज्य समाज र पार्टी संरचनामा बहुआयमिक रूपान्तरण गर्नुपर्ने बताएका छन्।"
          ],
          [
            "og:image",
            "https://www.setopati.com/uploads/posts/yogesh-bhattrai-1746348900.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "भदौ २३ ले दिएको सन्देश ग्रहण गर्दै पार्टी संरचनामा रूपान्तरण गरौंः योगेश भट्टराई"
            ],
            [
              "og:url",
              "https://www.setopati.com/politics/370261/"
            ],
            [
              "og:description",
              "नेकपा (एमाले)का सचिव योगेश भट्टराईले भदौ २३ को जेन जी विद्रोहले दिएको सन्देश ग्रहण गर्दै राज्य समाज र पार्टी संरचनामा बहुआयमिक रूपान्तरण गर्नुपर्ने बताएका छन्।"
            ],
            [
              "og:image",
              "https://www.setopati.com/uploads/posts/yogesh-bhattrai-1746348900.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-25T07:47:00Z",
  "source": "सेतोपाटी",
  "store_path": "_store/21/2175696250bfe9e91e185aa7316463a05c48fcb3875c1ebe621eb082231dead5.json",
  "title": "भदौ २३ ले दिएको सन्देश ग्रहण गर्दै पार्टी संरचनामा रूपान्तरण गरौंः योगेश भट्टराई",
  "url": "https://www.setopati.com/politics/370261",
  "version": 1
}
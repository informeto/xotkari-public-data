{
  "author": "नारायण खड्का :: Setopati",
  "content": "आफू टेन्टमा बसेर उच्च अदालतको भवन निर्माण प्रक्रिया अघि बढायो तुलसीपुर उपमहानगरपालिकाले\nलामो समयदेखि तुलसीपुरमा रहेको उच्च अदालत अन्यत्र नसरोस् भनेर पनि प्राथमिकता दियौं: मेयर खड्का\nनारायण खड्का\nदाङ, असोज ९\nतुलसीपुर उपमहानगरपालिकाले आगजनीपछि ध्वस्त पारिएका अदालतका संरचना निर्माण गर्न थालेको छ।\nउच्च अदालत तुलसीपुरका दुई वटा इजलास निर्माणका लागि मंगलबार तुलसीपुर उपमहानगरपालिकाले टेन्डर आह्वान गरेको छ।\nउपमहानगरपालिकाका इञ्जिनियर पवनकुमार योगीले उच्च अदालतको इजलास निर्माणका लागि १५ दिनको समय दिएर टेन्डर आह्वान गरिएको जानकारी दिए।\nउपमहानगरपालिकाले १९ लाख ७६ हजारमा उच्च अदालतका दुई वटा इजलास निर्माण गर्नका लागि बोलपत्र आह्वान गरेको हो।\nत्यो रकमबाट उच्च अदालतका लागि साढे २० मिटर लम्बाइ र साढे ५ मिटर चौडाइका दुई वटा इजलासहरू निर्माण गरिने छ। ती संरचनामा माथि जस्ता पाता लगाइने छ।\nभदौ २४ गते प्रदर्शनकारीहरूले उच्च अदालत तुलसीपुरका साथै तुलसीपुर उपमहानगरपालिका पनि तोडफोड र आगजनी गरेका थिए।\nआगजनीका कारण यी दुवै कार्यालयका संरचना फेरि प्रयोगका लागि उपयुक्त नरहेको प्राविधिकको प्रारम्भिक प्रतिवेदनले देखाएको छ।\nतुलसीपुरका मेयर टीकाराम खड्काका अनुसार उपमहानगरपालिकाले  आफै तुलसीपुरका विभिन्न फर्निचर उद्योग तथा व्यवसायीहरूसँग सक्दो सहयोगका लागि अपिल गर्दै आएका छन्।\nउपमहानगरपालिकाले तत्कालका लागि प्रांगणमा टेन्ट टाँगेर सेवा सुरु गरेको छ। कर्मचारीहरूले अति जरुरी परेका सर्वसाधारणलाई आवश्यक कागजात निर्माण गर्दा समेत आफ्नै व्यक्तिगत ल्यापटप लगायतका उपकरण तथा डाटा प्रयोग गरी सेवा दिइरहेका छन्।\n‘आगजनी र तोडफोडबाट सबै ध्वस्त पारिएको छ। कार्यालयमा कुनै कुरा बचेन,’ मेयर खड्काले भने, ‘यत्रो क्षति तत्कालै परिपूर्ति गर्ने हाम्रो सामर्थ्य छैन, त्यही भएर उद्योगी व्यवसायीसँग जे सक्नुहुन्छ त्यही सहयोग दिनुस् भनेर आग्रह गर्दै हिँड्नुपरेको छ।’\nआफै माग्ने अवस्थामा पुगेको उपमहानगरपालिकाले उच्च अदालतको झन् कारुणिक अवस्था देखेर इजलास निर्माण गर्न तत्काल रकम दिएको मेयर खड्काले बताए।\n‘अदालतका गतिविधि सञ्चालन गर्न सक्ने अवस्था नहुँदा हामीले तुलसीपुरको दोघरेबाट नियमित कार्यालय सञ्चालन गर्नुहोस् भन्दा सुरक्षाको कारण देखाउँदै उहाँहरूले त्यहाँ सर्न मान्नु भएन,’ मेयर खड्काले भने, ‘यस्तो अवस्थामा उहाँहरूले बरु तुलसीपुरभन्दा बाहिरबाट सेवा दिने कुरा राख्नुभएको थियो। आफ्नो हालत जे जस्तो भए पनि तुलसीपुरमा विगतदेखि नै स्थापना भई सेवा दिँदै आएका संरचना बाहिर सर्न दिनुहुन्न भन्ने उद्देश्यले हामीले लगानी जुटाउन लागेका हौं।’\nभ्रष्टाचार अन्त्य लगायत सकारात्मक उद्देश्यका साथ सुरु गरिएको जेन–जी आन्दोलनमा भएको घुसपैठका कारण जनताका अत्यावश्यक सरकारी कार्यालयहरू जस्तै अदालत, मालपोत, कर कार्यालय, यातायात कार्यालय, उपमहानगरपालिकामा आगजनी गरी ध्वस्त पारिँदा भौतिक रूपमा ठूलो क्षति पुगेको मेयर खड्काले बताए।\nयस्तो परिस्थितिमा आपसमा हातेमालो गर्दै अगाडि बढ्न जरुरी रहेको र त्यसमा प्रमुख भूमिका समाजको हुनुपर्ने उनले बताए।\nप्रकाशित मिति: बिहीबार, असोज ९, २०८२\n०९:२८\nसिफारिस\nपाँचवटा उपकरण प्रयोग गरी पन्छाउन थालियो तुइन खोलाको पहिरो\nप्रधानमन्त्री सुशीला कार्कीले आज राष्ट्रका नाममा सम्बोधन गर्दै\nचर्चित गीत 'माण्ठ हुँ म माण्ठ' बनाउँदाको कथा\nबाटोमा खानेकुरा बेचेर थाले काम, अहिले चलाउँछन् दुई सफल ब्रान्ड\nसुशीला कार्कीको प्रधानमन्त्री नियुक्तिपछि चर्चा पाएको 'आवश्यकताको सिद्धान्त', के हो यो?\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nप्रतिक्रिया दिनुहोस्\nविचार\nसंकटग्रस्त टेलिकम कम्पनीहरू धराशायी पारेर मुलुकलाई के फाइदा?\nअमित ढकाल\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nब्लग\nमोटाउन नपाइने हो?\nपूजा ढुंगाना\nदसैंको आगमन र यात्राको अनिश्चितता\nविष्णु थापा\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nसाहित्यपाटी\nसत्यको आलोकमा जुनकिरी\nभारती न्यौपाने\nअर्कैकी दुलही!\nबिजय घिमिरे 'बिफल'\nयात्रा, सडक र स्यालुट!\nईश्वर पोखरेल\nसमयको गर्भमा हराएको काठमाडौँ!\nएलिना कार्की\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "तुलसीपुर उपमहानगरपालिकाले आगजनीपछि ध्वस्त पारिएका अदालतका संरचना निर्माण गर्न थालेको छ।\r\n\r\nउच्च अदालत तुलसीपुरका दुई वटा इजलास निर्माणका लागि मंगलबार तुलसीपुर उपमहानगरपालिकाले टेन्डर आह्वान गरेको छ।\r\n\r\nउपमहानगरपालिकाका इञ्जिनियर पवनकुमार योगीले उच्च अदालतको इजलास निर्माणका लागि १५ दिनको समय दिएर टेन्डर आह्वान गरिएको जानकारी दिए।\r\n\r\nउपमहानगरपालिकाले १९ लाख ७६ हजारमा उच्च अदालतका दुई वटा...",
  "domain": "setopati.com",
  "enhanced": true,
  "fetched_at": "2025-09-25T04:52:26.546022Z",
  "id": "b65b9c10565f340af006d61823e9eec4a4a692820848bc22201db95b82ee650b",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "आफू टेन्टमा बसेर उच्च अदालतको भवन निर्माण प्रक्रिया अघि बढायो तुलसीपुर उपमहानगरपालिकाले"
          ],
          [
            "og:url",
            "https://www.setopati.com/social/370242/"
          ],
          [
            "og:description",
            "तुलसीपुर उपमहानगरपालिकाले आगजनीपछि ध्वस्त पारिएका अदालतका संरचना निर्माण गर्न थालेको छ।\r\n\r\nउच्च अदालत तुलसीपुरका दुई वटा इजलास निर्माणका लागि मंगलबार तुलसीपुर उपमहानगरपालिकाले टेन्डर आह्वान गरेको छ।\r\n\r\nउपमहानगरपालिकाका इञ्जिनियर पवनकुमार योगीले उच्च अदालतको इजलास निर्माणका लागि १५ दिनको समय दिएर टेन्डर आह्वान गरिएको जानकारी दिए।\r\n\r\nउपमहानगरपालिकाले १९ लाख ७६ हजारमा उच्च अदालतका दुई वटा..."
          ],
          [
            "og:image",
            "https://www.setopati.com/uploads/posts/tulsipur-upamahagar-1758771776.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "आफू टेन्टमा बसेर उच्च अदालतको भवन निर्माण प्रक्रिया अघि बढायो तुलसीपुर उपमहानगरपालिकाले"
            ],
            [
              "og:url",
              "https://www.setopati.com/social/370242/"
            ],
            [
              "og:description",
              "तुलसीपुर उपमहानगरपालिकाले आगजनीपछि ध्वस्त पारिएका अदालतका संरचना निर्माण गर्न थालेको छ।\r\n\r\nउच्च अदालत तुलसीपुरका दुई वटा इजलास निर्माणका लागि मंगलबार तुलसीपुर उपमहानगरपालिकाले टेन्डर आह्वान गरेको छ।\r\n\r\nउपमहानगरपालिकाका इञ्जिनियर पवनकुमार योगीले उच्च अदालतको इजलास निर्माणका लागि १५ दिनको समय दिएर टेन्डर आह्वान गरिएको जानकारी दिए।\r\n\r\nउपमहानगरपालिकाले १९ लाख ७६ हजारमा उच्च अदालतका दुई वटा..."
            ],
            [
              "og:image",
              "https://www.setopati.com/uploads/posts/tulsipur-upamahagar-1758771776.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-25T03:43:00Z",
  "source": "सेतोपाटी",
  "store_path": "_store/b6/b65b9c10565f340af006d61823e9eec4a4a692820848bc22201db95b82ee650b.json",
  "title": "आफू टेन्टमा बसेर उच्च अदालतको भवन निर्माण प्रक्रिया अघि बढायो तुलसीपुर उपमहानगरपालिकाले",
  "url": "https://www.setopati.com/social/370242",
  "version": 1
}
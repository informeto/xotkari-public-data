{
  "author": "सेतोपाटी संवाददाता :: Setopati",
  "content": "बुधबारसम्म बीमा कम्पनीहरूमा पर्‍यो २२ अर्बको दाबी, कुनमा कति?\nसेतोपाटी संवाददाता\nकाठमाडौं, असोज ८\nभदौ २३ र २४ गते प्रदर्शनको क्रममा भएको तोडफोड र आगजनीको कारण बुधबारसम्म बीमा कम्पनीहरूमा २२ अर्ब २५ करोड रूपैयाँको दाबी परेको बीमा प्राधिकरणले उल्लेख गरेको छ।\nसबैभन्दा धेरै बीमा दाबी द ओरियण्टल इन्सुरेन्समा परेको हो। कम्पनीमा पाँच अर्ब २२ करोड रूपैयाँको दाबी परेको छ।\nत्यस्तै, नेपाल माइक्रो इन्सुरेन्समा सबैभन्दा कम ४१ करोड रूपैयाँको दाबी परेको हो।\nबीमा कम्पनीहरूले हरेक दिन बीमा प्राधिकरणलाई आएको दाबीको विवरण पेश गरिरहेका छन्। प्राधिकरणले साप्ताहिक रूपमा बुधबार यस्तो जानकारी सार्वजनिक गर्ने भएको छ।\nभदौ २३ र २४ गते प्रदर्शनको क्रममा सार्वजनिक सम्पत्तिदेखि विभिन्न व्यवसायिक भवन, होटल, घरमा आगजनी भएका छन्। यसले दाबी रकम थप बढ्न सक्ने अनुमान गरिएको छ।\nनेपालमा धेरै अघिदेखि सार्वजनिक सम्पत्तिहरूको बीमा गर्नुपर्छ भन्ने कुरा गरिएको भएपनि सरकारी उदासिनताको कारण यी सम्पत्तिहरूको बीमा हुन सकेको छैन। प्रदर्शनमा यस्ता सार्वजनिक सम्पत्तिहरूको क्षति नै सबैभन्दा धेरै भएको छ।\nत्यसैले यस्तो क्षतिको दाबी भने बीमा कम्पनीहरूमा पर्दैन्। प्रदर्शनमा भएको क्षतिलाई हुलदंगाबाट भएको क्षतिको रूपमा मानिने व्यवस्था बीमा सम्बन्धी नियमले गरेको छ। यसै अनुसार बीमा प्राधिकरणले धनमाल लगायतका सम्पत्ति बीमा, घर बीमा, र इन्जिनियरिङ बीमा गर्दा हुलदंगाबाट भएको क्षतिलाई पनि समेट्न पर्ने व्यवस्था गरेको छ।\nमोटर बीमामा भने दुई किसिमका बीमा हुन्छन्, तेस्रो पक्ष बीमा र सम्पूर्ण सवारी बीमा। तेस्रो पक्ष बीमा भनेको हुलदंगालाई नसमेट्ने र सवारी दुर्घटनाको क्रममा घाइते वा मुत्यु हुनेको परिवारले पाउने बीमा हो।\nसवारी साधनको सम्पूर्ण बीमा भनेको सवारी साधनमा क्षति पुग्दा हुने बीमा हो। यस्तो बीमामा हुलदंगाबाट भएको क्षतिलाई समेत समेटिएको हुन्छ।\nयसले गर्दा यो प्रदर्शनको क्रममा क्षति भएका व्यापारिक भवन, व्यक्तिगत घर, सवारी साधनको बीमा गरिएको छ भने बीमा दाबी रकम पाउने छन्। सार्वजनिक निकायहरूका सवारीसाधनको बीमा भने भएको हुन सक्ने देखिन्छ।\nबिहीबारसम्म १८ अर्ब ६१ करोड रूपैयाँको सम्पत्ति बीमा, दुई अर्ब ९५ करोडको मोटर बीमा, ३३ करोडको इन्जिनियर तथा ठेकेदार जोखिम बीमा, एक करोड ५५ लाखको परिवाहन बीमा, ३४ करोड ३८ लाख रूपैयाँ बराबर अन्य बीमा परेको छ।\nसबैभन्दा धेरै बीमा दाबी बागमति प्रदेशमा परेको छ। यो क्षेत्रमा १७ अर्ब ९७ करोड रूपैयाँको दाबी परेको हो। त्यस्तै, कर्णाली प्रदेशमा सबैभन्दा कम आठ करोड ९३ लाख रूपेयाँ बराबरको दाबी परेको हो।\nबीमा दाबी गर्न आफ्नो सम्पत्ति र साधन लगायतमा क्षति भएका धनिहरूले आफुले बीमा गरेको कम्पनीमा जानकारी गराउनु पर्छ। प्रहरीलाई पनि खबर गरेको हुनुपर्छ।\nअहिलेको अवस्थामा भने बीमा कम्पनीलाई मात्रै खबर गरेपनि हुन्छ। यससँगै स्थलगत अवलोकनको लागि सर्भेयरहरू खटिन्छन्।\nयी सर्भेयरले अधिकतम ६० दिनभित्र प्रतिवेदन बुझाउनु पर्ने व्यवस्था छ। तर, निर्माणकै क्रममा रहेका भवन र उद्योग लगायत इन्जिनियरिङ बीमामा भएको क्षतिको प्रतिवेदन बुझाउन भने यही समय सीमा लागु हुँदैन। प्रतिवेदन बुझाएपछि कम्पनीहरूले भुक्तानी दिन्छन्।\nके सबै भार बीमा कम्पनीहरूलाई पर्छ?\nयस्ता भौतिक सम्पत्ति र सवारीहरूको बीमा निर्जीवन बीमा कम्पनीहरूले गर्छन्।\nकम्पनीहरूमा कुनै सम्पत्तिको पूर्ण वा आंशिक बीमा समेत गरिएको हुन सक्छ।\nबीमा गर्नेले जति रकम बराबरको बीमा गरेका हुन्छन्, दाबी पछि भुक्तानी पाउँदा पनि त्योभन्दा बढी रकमको भने पाउँदैनन्।\nसामान्यतया अहिले बीमा कम्पनीहरूले हुलदंगा लगायतका जोखिमको भार आफुले मात्रै लिदैनन्।\nप्राधिकरणका अनुसार अहिले कम्पनीहरूले औसतमा बीमाको ३० देखि ३५ प्रतिशतसम्म मात्रै भार आफुले राखेर बाँकी सबै भार नेपाली पुनरबीमा कम्पनीहरूलाई सारेका छन्।\nमानौं, कसैले एक सय रूपैयाँको बीमा गरेको छ। कम्पनीले दाबी परेमा त्यसको ३० प्रतिशत भार आफुले व्यहोर्ने र बाँकी ७० रूपैयाँ बराबरको भार भने पुनरबीमा कम्पनीलाई सारेका हुन्छन्।\nअहिले नेपाल पुनर्बीमा र हिमालयन रि इन्सुरेन्स गरेर पुनर्बीमा कम्पनी छन्। यी पुनर्बीमा कम्पनीले कति भार आफुले लिएका हुन्छन भने केही अन्य केही विदेशी पुनर्बीमा कम्पनीहरूमा समेत सारेका हुन्छन्।\nअहिले यी कम्पनीले कति सारेका छन् भन्ने जानकारी भने बीमा प्राधिकरणसँग छैन। तर, पनि यी कम्पनीहरूले यस्तो भार विदेशी बीमा कम्पनीमा सारेको हुनसक्ने आँकलन गरिएको छ।\nत्यसैले यस्तो बीमा दाबी भुक्तानी गर्न कम्पनीहरू सक्षम रहेको प्राधिकरण बताउँछ।\nकम्पनी\nदाबी संख्या\nदाबी रकम\nद आरियण्टल इन्सुरेन्स\n४३\n५ अर्ब २२ करोड\nसिद्धार्थ इन्सुरेन्स\n२७९\n५ अर्ब ०८ करोड\nआइजिआइ इन्सुरेन्स\n१७०\n२ अर्ब ७६ करोड\nशिखर  इन्सुरेन्स\n३७४\n२ अर्ब ३९ करोड\nसगरमाथा लुम्बिनी इन्सुरेन्स\n२५७\n१ अर्ब ५४ करोड\nहिमालयन एभरेष्ट इन्सुरेन्स\n१९६\n१ अर्ब १५ करोड\nनेको इन्सुरेन्स\n२११\n१ अर्ब ११ करोड\nसानिमा जिआइसी इन्सुरेन्स\n१४२\n८१ करोड ७ लाख\nयुनाइटेड अजोड इन्सुरेन्स\n१८९\n५१ करोड ३४ लाख\nनेपाल इन्सुरेन्स\n८३\n४७ करोड ०९ लाख\nएनएलजी इन्सुरेन्स\n१७४\n४५ करोड ७२ लाख\nराष्ट्रिय बीमा कम्पनी\n१६४\n४० करोड ९९ लाख\nप्रभु इन्सुरेन्स\n१०२\n२० करोड ३६ लाख\nनेशनल इन्सुरेन्स\n२०\n६ करोड ८४ लाख\nप्रोटक्टिभ माइक्रो इन्सुरेन्स\n९\n१ करोड १३ लाख\nस्टार माइक्रो इन्सुरेन्स\n९\n७२ लाख\nट्रष्ट माइक्रो इन्सुरेन्स\n९\n४४ लाख\nनेपाल माइक्रो इन्सुरेन्स\n१७\n४१ लाख\nकुल\n२४७८\n२२ अर्ब २५ करोड\n#insurance companies of nepal\n#demonstration\n#insurance clain in demons\n#Gen-Z\n#Gen.Z protest\nप्रकाशित मिति: बुधबार, असोज ८, २०८२\n१५:०९\nसिफारिस\nसुशीला कार्कीको प्रधानमन्त्री नियुक्तिपछि चर्चा पाएको 'आवश्यकताको सिद्धान्त', के हो यो?\nजसलाई साना–ठूला सबैले भन्छन् 'आशिका दिदी'\nएनआरएनएको सहयोगमा ट्राफिक कन्ट्रोल रूम बन्ने\nसञ्चारमन्त्री खरेलले भनेजस्तो १० सहरमा नि:शुल्क वाइफाइ दिन सम्भव होला?\nदसैं सुरू भएसँगै घर फर्कनेहरूको बढ्यो चहलपहल (तस्बिरहरू)\nजेनजी आन्दोलनमा निजी क्षेत्रको कति भयो क्षति?\nअर्थमन्त्रीलाई इमेल लेखेपछि तत्काल समाधान भएका ३ काम\nजंगी अड्डामा जेन–जीका एक युवाले प्रधान सेनापतिलाई सोधे– तपाईंले कू गर्न खोज्नुभएको हो?\nअपहरणपछि हत्या गरिएका अभिषेककी आमाको 'इमो' मा आएको थियो फिरौतीको मेसेज\nप्रतिक्रिया दिनुहोस्\nथप\nबजार अर्थतन्त्र\nबुधबारसम्म बीमा कम्पनीहरूमा पर्‍यो २२ अर्बको दाबी, कुनमा कति?\nस्काइपिक एड्भेञ्चर्स पार्कले आइपिओ ल्याउने\nनेप्सेका कर्मचारीले अध्यक्ष र सिइओलाई थुने\nधितोपत्र बोर्डका कर्मचारी किन रिसाए?\nअब मन्त्रीको प्रेस संयोजक मन्त्रालयका कर्मचारी बाहिरबाट राख्न नपाइने\nझापा इनर्जीको आइपिओ बाँडफाँट, कसरी हेर्ने?\nविचार\nकोशी उच्च बाँधको डिजाइन परिवर्तनले पानीजहाजको सपनामा धक्का!\nडा. मुकेशराज काफ्ले\nमैले 'दिव्य डिभाइस' बाट देखेको कुरूक्षेत्र काठमाडौं!\nसन्तोष रिमाल\nनेपाली कांग्रेस रूपान्तरणको मार्गचित्र\nडा. यादव पण्डित\nत्यो समाज पछ्यौटे नै रहन्छ जसले उद्यमशील नागरिकलाई खलनायक ठान्छ!\nअमित ढकाल\nब्लग\nमोटाउन नपाइने हो?\nपूजा ढुंगाना\nदसैंको आगमन र यात्राको अनिश्चितता\nविष्णु थापा\nचम्किलो पर्दा पार: एक विद्यार्थीको सिक्ने सफर!\nदीपिका श्रेष्ठ\nमोबाइलको मायाजाल!\nअमृत बेल्बासे\nसाहित्यपाटी\nअर्कैकी दुलही!\nबिजय घिमिरे 'बिफल'\nयात्रा, सडक र स्यालुट!\nईश्वर पोखरेल\nसमयको गर्भमा हराएको काठमाडौँ!\nएलिना कार्की\nनिष्ठुरी बुवा!\nनिर्मल घिमिरे\nकेटाकेटीका कुरा\nबन्ने नै छ नेपाल!\nअनन्य राज सापकोटा\nमेरी आमाको दुःख!\nअनुस्का सापकोटा\nगाउँ जाने दोस्रो बाटो!\nदिक्षिता केसी\nअहिल्यै सबै कुरा थाहा हुन जरुरी छैन!\nसाईना ढुंगेल\nपाठक विचार\nसर्वोच्चका शाखा अधिकृत महिमानसिंह विष्टको खण्डन–पत्र\nमहिमानसिंह विष्‍ट\nयुवाको आँखामा वनस्पति र पर्यावरण!\nचेतराज जोशी\nफर्किएका खाली हातहरू…\nप्रकाश विक\nविदेशी नागरिकताको 'युद्ध जिते'पछि सामाजिक सञ्जालमा देशप्रेमको ज्वारभाटा!\nसन्दिप पराजुली\nसूचनापाटी\nयुनिकोडमा टाइप गर्नुहोस्\nविनिमय दर\nशेयर बजार\nसुन चाँदि\nरेडियो सुन्नुहोस्",
  "description": "भदौ २३ र २४ गते प्रदर्शनको क्रममा भएको तोडफोड र आगजनीको कारण बुधबारसम्म बीमा कम्पनीहरूमा २२ अर्ब २५ करोड रूपैयाँको दाबी परेको बीमा प्राधिकरणले उल्लेख गरेको छ।",
  "domain": "setopati.com",
  "enhanced": true,
  "fetched_at": "2025-09-24T09:41:04.657975Z",
  "id": "49ec3d8edf4dc7d5362951a53051b51ffd63e757cee84d6278b0fa485d5b5116",
  "images": [],
  "language": "en",
  "metadata": {
    "json_ld": [],
    "microdata": [],
    "opengraph": [
      {
        "namespace": {
          "og": "http://ogp.me/ns#"
        },
        "properties": [
          [
            "og:title",
            "बुधबारसम्म बीमा कम्पनीहरूमा पर्‍यो २२ अर्बको दाबी, कुनमा कति?"
          ],
          [
            "og:url",
            "https://www.setopati.com/kinmel/banking/370184/"
          ],
          [
            "og:description",
            "भदौ २३ र २४ गते प्रदर्शनको क्रममा भएको तोडफोड र आगजनीको कारण बुधबारसम्म बीमा कम्पनीहरूमा २२ अर्ब २५ करोड रूपैयाँको दाबी परेको बीमा प्राधिकरणले उल्लेख गरेको छ।"
          ],
          [
            "og:image",
            "https://www.setopati.com/uploads/posts/Bhatbhateni-Biratnagar-1758219885.jpg"
          ],
          [
            "og:type",
            "article"
          ],
          [
            "og:site_name ",
            "Setopati"
          ]
        ]
      }
    ],
    "raw": {
      "json-ld": [],
      "microdata": [],
      "opengraph": [
        {
          "namespace": {
            "og": "http://ogp.me/ns#"
          },
          "properties": [
            [
              "og:title",
              "बुधबारसम्म बीमा कम्पनीहरूमा पर्‍यो २२ अर्बको दाबी, कुनमा कति?"
            ],
            [
              "og:url",
              "https://www.setopati.com/kinmel/banking/370184/"
            ],
            [
              "og:description",
              "भदौ २३ र २४ गते प्रदर्शनको क्रममा भएको तोडफोड र आगजनीको कारण बुधबारसम्म बीमा कम्पनीहरूमा २२ अर्ब २५ करोड रूपैयाँको दाबी परेको बीमा प्राधिकरणले उल्लेख गरेको छ।"
            ],
            [
              "og:image",
              "https://www.setopati.com/uploads/posts/Bhatbhateni-Biratnagar-1758219885.jpg"
            ],
            [
              "og:type",
              "article"
            ],
            [
              "og:site_name ",
              "Setopati"
            ]
          ]
        }
      ]
    }
  },
  "og_description": "",
  "og_image": "",
  "og_site_name": "",
  "og_title": "",
  "og_type": "",
  "published_at": "2025-09-24T09:24:00Z",
  "source": "सेतोपाटी",
  "store_path": "_store/49/49ec3d8edf4dc7d5362951a53051b51ffd63e757cee84d6278b0fa485d5b5116.json",
  "title": "बुधबारसम्म बीमा कम्पनीहरूमा पर्‍यो २२ अर्बको दाबी, कुनमा कति?",
  "url": "https://www.setopati.com/kinmel/banking/370184",
  "version": 1
}
{
  "byline": "नागरिक",
  "canonical_hash": "768f4f70ec8fe9662417cc5c0a2659233a2a25e3b9d8c19d6f972cb2e376c88b",
  "content_html": "<p><img alt=\"\" src=\"https://images.nagariknewscdn.com/2025/third-party/1753752819_satish.jpg\" /></p><p>मधेस प्रदेशका मुख्यमन्त्री सतिशकुमार सिंहले विकास र सुशासन सरकारको प्राथमिकता भएको बताएका छन्।</p><p>सप्तरीको महदेवा गाउँपालिका–५ दुर्गापुरमा आज आयोजित कार्यक्रममा उनले युवाहरूलाई नेतृत्वदायी भूमिकामा अघि बढाउनुपर्नेमा जोड दिँदै सङ्घीयताको रक्षा र मजबुतीका लागि प्रदेश सरकार दृढतापूर्वक खडा रहेको सुनाए।</p><p>उनले प्रदेश सरकार सुशासन, विकास र जनकल्याणका कार्यक्रमप्रति प्रतिबद्ध रहेको समेत उल्लेख गरे। त्यस अवसरमा मुख्यमन्त्री समक्ष स्थानीयवासीले सडक, शिक्षा, स्वास्थ्य, खानेपानीलगायत आधारभूत आवश्यकता र विकास–निर्माणका प्राथमिकतासाथ राखेका थिए।</p>",
  "content_text": "मधेस प्रदेशका मुख्यमन्त्री सतिशकुमार सिंहले विकास र सुशासन सरकारको प्राथमिकता भएको बताएका छन्। सप्तरीको महदेवा गाउँपालिका–५ दुर्गापुरमा आज आयोजित कार्यक्रममा उनले युवाहरूलाई नेतृत्वदायी भूमिकामा अघि बढाउनुपर्नेमा जोड दिँदै सङ्घीयताको रक्षा र मजबुतीका लागि प्रदेश सरकार दृढतापूर्वक खडा रहेको सुनाए। उनले प्रदेश सरकार सुशासन, विकास र जनकल्याणका कार्यक्रमप्रति प्रतिबद्ध रहेको समेत उल्लेख गरे। त्यस अवसरमा मुख्यमन्त्री समक्ष स्थानीयवासीले सडक, शिक्षा, स्वास्थ्य, खानेपानीलगायत आधारभूत आवश्यकता र विकास–निर्माणका प्राथमिकतासाथ राखेका थिए।",
  "fetched_at": "2025-09-21T16:24:34.411790Z",
  "id": "f4eff67bffe6bf9d339d42c8229913b99234160026007ca827ed681849100de1",
  "images": [
    "https://images.nagariknewscdn.com/2025/third-party/1753752819_satish.jpg"
  ],
  "lang": "ne",
  "published_at": "2025-09-21T16:18:45Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "मधेस प्रदेशका मुख्यमन्त्री सतिशकुमार सिंहले विकास र सुशासन सरकारको प्राथमिकता भएको बताएका छन्।...",
  "tags": null,
  "title": "युवाहरूलाई नेतृत्वदायी भूमिकामा अघि बढाउन पर्छः मुख्यमन्त्री सिंह",
  "url": "https://nagariknews.nagariknetwork.com/politics/youth-should-be-promoted-to-leadership-roles-chief-minister-singh-67-10.html",
  "version": 1
}
{
  "byline": "गोल्डेन बुढा",
  "canonical_hash": "fc361344c2e3f939a0c199a5608c442696ff170072a32c7b818bb881df8eb3c5",
  "content_html": "<p><img alt=\"\" src=\"https://images.nagariknewscdn.com/2025/third-party/1756997870_Mahat1.jpg\" /></p><p>कर्णाली स्वास्थ्य विज्ञान प्रतिष्ठानको रिक्त रजिष्ट्रारमा लक्ष्मीचन्द्र महत नियुक्त भएका छन्।  </p><p>महत जुम्लाको चन्दननाथ नगरपालिका -१० बोहोरा गाउँका बासिन्दा हुन्। स्वास्थ्य तथा जनसंख्या मन्त्री प्रदीप पौडेलले प्रतिष्ठान ऐन २०६८ तथा मन्त्रालय मातहतका निकायका पदाधिकारीको नियुक्ति र मनोनयन सम्बन्धी मापदण्ड, २०७३ बमोजिम प्रतिष्ठानका उपकुलपति डा. पुजन रोकायाले गरेको सिफारिसका आधारमा महतलाई नियुक्त गरेका हुन्।  </p><p>प्रतिष्ठानका तत्कालीन रजिस्ट्रार नृपेन्द्र महतको कार्यअवधि असार ३ गते नै सकिएको थियो ।  </p><p>प्रतिष्ठानले दुई महिनापछि रजिस्ट्रार पाएको हो । उनी विद्यावारिधि शोधार्थी हुन् । </p>",
  "content_text": "कर्णाली स्वास्थ्य विज्ञान प्रतिष्ठानको रिक्त रजिष्ट्रारमा लक्ष्मीचन्द्र महत नियुक्त भएका छन्। महत जुम्लाको चन्दननाथ नगरपालिका -१० बोहोरा गाउँका बासिन्दा हुन्। स्वास्थ्य तथा जनसंख्या मन्त्री प्रदीप पौडेलले प्रतिष्ठान ऐन २०६८ तथा मन्त्रालय मातहतका निकायका पदाधिकारीको नियुक्ति र मनोनयन सम्बन्धी मापदण्ड, २०७३ बमोजिम प्रतिष्ठानका उपकुलपति डा. पुजन रोकायाले गरेको सिफारिसका आधारमा महतलाई नियुक्त गरेका हुन्। प्रतिष्ठानका तत्कालीन रजिस्ट्रार नृपेन्द्र महतको कार्यअवधि असार ३ गते नै सकिएको थियो । प्रतिष्ठानले दुई महिनापछि रजिस्ट्रार पाएको हो । उनी विद्यावारिधि शोधार्थी हुन् ।",
  "fetched_at": "2025-09-14T16:29:42.967843Z",
  "id": "05682a5ed40663912299fa1d0147d331fd483af01dae93804a69167a203ef756",
  "images": [
    "https://images.nagariknewscdn.com/2025/third-party/1756997870_Mahat1.jpg"
  ],
  "lang": "ne",
  "published_at": "2025-09-04T14:58:19Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "महत जुम्लाको चन्दननाथ नगरपालिका -१० बोहोरा गाउँका बासिन्दा हुन्।",
  "tags": null,
  "title": "महत बने कर्णाली स्वास्थ्य विज्ञान प्रतिष्ठानको रजिष्ट्रार",
  "url": "https://nagariknews.nagariknetwork.com/education/mahat-becomes-registrar-of-karnali-institute-of-health-sciences-90-70.html",
  "version": 1
}
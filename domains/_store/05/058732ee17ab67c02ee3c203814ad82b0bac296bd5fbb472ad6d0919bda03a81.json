{
  "byline": "Sandeep bhattarai",
  "canonical_hash": "638b2c8760d787ac0e32219dbde229dbf7c3789a9150fef85a9a6d35b18a5559",
  "content_html": "<p style=\"text-align: justify;\">अमेरिकी राष्ट्रपति डोनाल्ड ट्रम्पले संयुक्त राज्य अमेरिकामा स्थायी बसोबासको लागि गोल्ड कार्ड कार्यक्रम लागू भएको घोषणा गरेका छन् । यो कार्यक्रम विश्वका धनी व्यक्ति र निगमहरूलाई महत्त्वपूर्ण लगानीको बदलामा तत्काल बसोबास प्रदान गर्न डिजाइन गरिएको हो । शुक्रबार ट्रम्पले गोल्ड कार्ड भिसा कार्यक्रमको लागि कार्यकारी आदेशमा हस्ताक्षर गरे ।</p>\n<p style=\"text-align: justify;\">अमेरिकी वाणिज्य सचिव हावर्ड लुटनिकले ट्विट गदैअमेरिकी राष्ट्रपति डोनाल्ड ट्रम्पको &#8216;गोल्ड कार्ड&#8217; भिसा कार्यक्रम अब आधिकारिक रूपमा लागू भएको घोषणा गरेका छन् ।</p>\n<p style=\"text-align: justify;\">यो कार्यक्रमले व्यक्तिहरूलाई १० लाख अमेरिकी डलर र कर्मचारीहरूलाई प्रायोजन गर्ने कम्पनीहरूलाई २० लाख अमेरिकी डलरमा स्थायी बसोबासको सुविधा प्रदान गर्नेछ ।</p>\n<p style=\"text-align: justify;\">हावर्ड लुटनिकले दोहोर्&#x200d;याए कि &#8216;गोल्ड कार्ड&#8217; ले अमेरिकी नागरिकहरूको हितलाई प्राथमिकता दिएर अमेरिकी आप्रवासन नीति पुनर्स्थापित गर्नेछ, र देशको अर्थतन्त्रलाई बलियो बनाउने र रोजगारीका अवसरहरू सिर्जना गर्ने व्यक्ति र कम्पनीहरूलाई मात्र अनुमति दिनेछ ।</p>\n<p style=\"text-align: justify;\">सामाजिक सञ्जाल प्लेटफर्म एक्समा एक पोस्टमा, लुटनिकले गोल्ड कार्ड प्राप्त गर्ने मापदण्डको रूपरेखा प्रस्तुत गरे र सबै आवेदकहरूलाई गृह सुरक्षा विभागद्वारा कडाईका साथ जाँच गरिने बताए ।</p>\n<p style=\"text-align: justify;\">यो कार्ड कम्पनीको नाममा हुनेछ, र यसलाई स्थानान्तरण शुल्क तिरेर अन्य कर्मचारीलाई स्थानान्तरण गर्न सकिनेछ । यसको लागि १५ हजार डलरकोे प्रशोधन शुल्क लाग्नेछ । यो योजनाले ईबी–१ र ईबी २ श्रेणीअन्तर्गत हाल उपलब्ध रोजगारमा आधारित ग्रीन कार्डहरूलाई प्रतिस्थापन गर्नेछ ।</p>\n<p style=\"text-align: justify;\">गोल्ड कार्ड धारकहरूलाई अमेरिकाका सबै ५० राज्यहरूमा बस्न र यात्रा गर्ने छूट हुनेछ भने विदेशी कर्मचारीहरूलाई काममा राख्न खोज्ने कम्पनीहरूका लागि, ट्रम्प कर्पोरेट गोल्ड कार्ड हुनेछ । गोल्ड कार्ड योजना अन्तर्गत अमेरिकामा स्थायी बसोबास खोज्ने व्यक्तिहरूले दस लाख डलर तिर्नुपर्नेछ ।</p>",
  "content_text": "अमेरिकी राष्ट्रपति डोनाल्ड ट्रम्पले संयुक्त राज्य अमेरिकामा स्थायी बसोबासको लागि गोल्ड कार्ड कार्यक्रम लागू भएको घोषणा गरेका छन् । यो कार्यक्रम विश्वका धनी व्यक्ति र निगमहरूलाई महत्त्वपूर्ण लगानीको बदलामा तत्काल बसोबास प्रदान गर्न डिजाइन गरिएको हो । शुक्रबार ट्रम्पले गोल्ड कार्ड भिसा कार्यक्रमको लागि कार्यकारी आदेशमा हस्ताक्षर गरे । अमेरिकी वाणिज्य सचिव हावर्ड लुटनिकले ट्विट गदैअमेरिकी राष्ट्रपति डोनाल्ड ट्रम्पको ‘गोल्ड कार्ड’ भिसा कार्यक्रम अब आधिकारिक रूपमा लागू भएको घोषणा गरेका छन् । यो कार्यक्रमले व्यक्तिहरूलाई १० लाख अमेरिकी डलर र कर्मचारीहरूलाई प्रायोजन गर्ने कम्पनीहरूलाई २० लाख अमेरिकी डलरमा स्थायी बसोबासको सुविधा प्रदान गर्नेछ । हावर्ड लुटनिकले दोहोर्‍याए कि ‘गोल्ड कार्ड’ ले अमेरिकी नागरिकहरूको हितलाई प्राथमिकता दिएर अमेरिकी आप्रवासन नीति पुनर्स्थापित गर्नेछ, र देशको अर्थतन्त्रलाई बलियो बनाउने र रोजगारीका अवसरहरू सिर्जना गर्ने व्यक्ति र कम्पनीहरूलाई मात्र अनुमति दिनेछ । सामाजिक सञ्जाल प्लेटफर्म एक्समा एक पोस्टमा, लुटनिकले गोल्ड कार्ड प्राप्त गर्ने मापदण्डको रूपरेखा प्रस्तुत गरे र सबै आवेदकहरूलाई गृह सुरक्षा विभागद्वारा कडाईका साथ जाँच गरिने बताए । यो कार्ड कम्पनीको नाममा हुनेछ, र यसलाई स्थानान्तरण शुल्क तिरेर अन्य कर्मचारीलाई स्थानान्तरण गर्न सकिनेछ । यसको लागि १५ हजार डलरकोे प्रशोधन शुल्क लाग्नेछ । यो योजनाले ईबी–१ र ईबी २ श्रेणीअन्तर्गत हाल उपलब्ध रोजगारमा आधारित ग्रीन कार्डहरूलाई प्रतिस्थापन गर्नेछ । गोल्ड कार्ड धारकहरूलाई अमेरिकाका सबै ५० राज्यहरूमा बस्न र यात्रा गर्ने छूट हुनेछ भने विदेशी कर्मचारीहरूलाई काममा राख्न खोज्ने कम्पनीहरूका लागि, ट्रम्प कर्पोरेट गोल्ड कार्ड हुनेछ । गोल्ड कार्ड योजना अन्तर्गत अमेरिकामा स्थायी बसोबास खोज्ने व्यक्तिहरूले दस लाख डलर तिर्नुपर्नेछ ।",
  "fetched_at": "2025-09-21T06:31:51.464855Z",
  "id": "058732ee17ab67c02ee3c203814ad82b0bac296bd5fbb472ad6d0919bda03a81",
  "images": [],
  "lang": "ne",
  "published_at": "2025-09-21T06:31:42Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "अमेरिकी राष्ट्रपति डोनाल्ड ट्रम्पले संयुक्त राज्य अमेरिकामा स्थायी बसोबासको लागि गोल्ड कार्ड कार्यक्रम लागू भएको घोषणा गरेका छन् । यो कार्यक्रम विश्वका धनी व्यक्ति र निगमहरूलाई महत्त्वपूर्ण लगानीको बदलामा तत्काल बसोबास प्रदान गर्न डिजाइन गरिएको हो । शुक्रबार ट्रम्पले गोल्ड कार्ड भिसा कार्यक्रमको लागि कार्यकारी आदेशमा हस्ताक्षर गरे । अमेरिकी वाणिज्य सचिव हावर्ड लुटनिकले ट्विट &#8230;",
  "tags": null,
  "title": "ट्रम्प गोल्ड कार्ड आधिकारिक रूपमा लागू",
  "url": "https://www.nepaljapan.com/09/21/681875/",
  "version": 1
}
{
  "byline": "न्युज अफ नेपाल",
  "canonical_hash": "6e1a4c9c134f528e65ce3ae32faa22a0f32b80609d8c8e0cfce9e18bc52727a8",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/red-tennis-ball-3344-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>बैतडी ।</strong><br /></p>\n\n\n\n<p>दशैँ तिहारको उपलक्ष्यमा बैतडीमा क्रिकेट प्रतियोगिताको आयोजना गरिएको छ । भुमिराज युवा क्लबको आयोजनामा जिल्लाको शिवनाथ गाउँपालिका–२, फट्केढुङ्गामा ‘फट्केढुङ्गा प्रिमियर लिग–पिपिएल’ को पहिलो सिजनको क्रिकेट प्रतियोगिता हुन लागेको हो ।<br /></p>\n\n\n\n<p>गाउँपालिकास्तरीय खुल्ला पुरुष क्रिकेट प्रतियोगिता असोज १९ गतेदेखि २१ गतेसम्म सञ्चालन हुने क्लबका सचिव अनिल सिंह साउँदले जानकारी दिए । प्रतियोगितामा सहभागी हुन चाहने इच्छुक टिमहरूका लागि असोज १७ गतेसम्म टिम दर्ता खुल्ला गरिएको छ । टिम दर्ता शुल्क ३ हजार रुपैयाँ तोकिएको छ । प्रतियोगिताको विजेताले २० हजार र उपविजेताले १० हजार रुपैयाँ पुरस्कार प्राप्त गर्नेछन् ।<br /></p>\n\n\n\n<p>प्रतियोगिताभर उत्कृष्ट प्रदर्शन गर्ने ‘म्यान अफ द टुर्नामेन्ट’ खेलाडीलाई १ हजार नगद दिइनेछ । प्रत्येक खेल १० ओभरको हुनेछ र सबै खेल टेनिस बलले खेलाइनेछन् ।सहभागी हुने टिममा गाउँपालिकाबाहिरका अधिकतम २ जना खेलाडी राख्न पाइने जनाएको छ ।</p>",
  "content_text": "बैतडी । दशैँ तिहारको उपलक्ष्यमा बैतडीमा क्रिकेट प्रतियोगिताको आयोजना गरिएको छ । भुमिराज युवा क्लबको आयोजनामा जिल्लाको शिवनाथ गाउँपालिका–२, फट्केढुङ्गामा ‘फट्केढुङ्गा प्रिमियर लिग–पिपिएल’ को पहिलो सिजनको क्रिकेट प्रतियोगिता हुन लागेको हो । गाउँपालिकास्तरीय खुल्ला पुरुष क्रिकेट प्रतियोगिता असोज १९ गतेदेखि २१ गतेसम्म सञ्चालन हुने क्लबका सचिव अनिल सिंह साउँदले जानकारी दिए । प्रतियोगितामा सहभागी हुन चाहने इच्छुक टिमहरूका लागि असोज १७ गतेसम्म टिम दर्ता खुल्ला गरिएको छ । टिम दर्ता शुल्क ३ हजार रुपैयाँ तोकिएको छ । प्रतियोगिताको विजेताले २० हजार र उपविजेताले १० हजार रुपैयाँ पुरस्कार प्राप्त गर्नेछन् । प्रतियोगिताभर उत्कृष्ट प्रदर्शन गर्ने ‘म्यान अफ द टुर्नामेन्ट’ खेलाडीलाई १ हजार नगद दिइनेछ । प्रत्येक खेल १० ओभरको हुनेछ र सबै खेल टेनिस बलले खेलाइनेछन् ।सहभागी हुने टिममा गाउँपालिकाबाहिरका अधिकतम २ जना खेलाडी राख्न पाइने जनाएको छ ।",
  "fetched_at": "2025-09-21T04:43:17.925705Z",
  "id": "05abac7b92e3d76dd81a766048fffee2ecbcb1af0f570d4b689cea93f0e1f4e1",
  "images": [
    "https://newsofnepal.com/wp-content/uploads/2025/09/red-tennis-ball-3344-150x150.png"
  ],
  "lang": "ne",
  "published_at": "2025-09-21T04:33:26Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/red-tennis-ball-3344-150x150.png\" style=\"display: block; margin-bottom: 5px; clear: both;\" width=\"150\" />बैतडी । दशैँ तिहारको उपलक्ष्यमा बैतडीमा क्रिकेट प्रतियोगिताको आयोजना गरिएको छ । भुमिराज युवा क्लबको आयोजनामा जिल्लाको शिवनाथ गाउँपालिका–२, फट्केढुङ्गामा ‘फट्केढुङ्गा प्रिमियर लिग–पिपिएल’ को पहिलो सिजनको क्रिकेट प्रतियोगिता हुन लागेको हो । गाउँपालिकास्तरीय खुल्ला पुरुष क्रिकेट प्रतियोगिता असोज १९ गतेदेखि २१ गतेसम्म सञ्चालन हुने क्लबका सचिव अनिल सिंह साउँदले जानकारी दिए । प्रतियोगितामा सहभागी हुन [&#8230;]",
  "tags": null,
  "title": "क्रिकेट टेनिस बलबाट खेलाइने",
  "url": "https://newsofnepal.com/2025/09/21/732442/",
  "version": 1
}
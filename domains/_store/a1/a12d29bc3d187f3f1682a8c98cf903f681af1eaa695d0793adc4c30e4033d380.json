{
  "byline": "देश सञ्चार",
  "canonical_hash": "71838ef5ece75ff1abc1f6ca3e0718976a7484e166ea29a36a65a5e7badfc7db",
  "content_html": "<p>काठमाडौँ – गौरीघाटमा रहेको राजसंस्था पक्षधर आन्दोलनका अगुवा नवराज सुवेदी र पूर्वउपराष्ट्रपति परमानन्द झाको घरमा समेत आजगनी भएको पाइएको छ।</p>\n<p>जेनजी आन्दोलनको नाममा भदौ २४ गते देशैभर तोडफोड र आगजानी हुँदा सरकारी कार्यालय तथा विशिष्ट व्यक्तिको निवास निसानामा परेको थियो।</p>\n<p>त्यसैमा राष्ट्रिय पञ्चायतका अध्यक्ष अध्यक्षसमेत भएका सुवेदीको घरमासमेत आन्दोलनकारीले तोडफोड र आगो लगाएको छिमेकीले जानकारी दिए। आक्रमणबाट सुवेदीको घरमा राखिएको एउटा गाडी जलेको छ भने घरभित्र पूर्ण रुपमा तोडफोड गरिएको छ।</p>\n<p>छिमेकीहरुले बेलैमा आगो निभाएका कारण घर पूर्णरुपमा खरानी भने हुन नपाएको पाइएको छ। सुवेदीको घरमा आगजनी गरेपछि अराजक भीड झाको घरमा प्रवेश गरेको थियो।</p>\n<p><img alt=\"\" class=\"alignnone wp-image-1094895 size-large\" height=\"768\" src=\"https://assets.deshsanchar.com/wp-content/uploads/2025/09/17152544/nawaraj-subedi-house-3-1024x768.jpg\" width=\"1024\" /> <img alt=\"\" class=\"alignnone wp-image-1094897 size-large\" height=\"768\" src=\"https://assets.deshsanchar.com/wp-content/uploads/2025/09/17152724/nawaraj-subedi-1024x768.jpg\" width=\"1024\" /> <img alt=\"\" class=\"alignnone wp-image-1094894 size-large\" height=\"768\" src=\"https://assets.deshsanchar.com/wp-content/uploads/2025/09/17152543/nawaraj-subedi-house-2-1024x768.jpg\" width=\"1024\" /></p>",
  "content_text": "काठमाडौँ – गौरीघाटमा रहेको राजसंस्था पक्षधर आन्दोलनका अगुवा नवराज सुवेदी र पूर्वउपराष्ट्रपति परमानन्द झाको घरमा समेत आजगनी भएको पाइएको छ। जेनजी आन्दोलनको नाममा भदौ २४ गते देशैभर तोडफोड र आगजानी हुँदा सरकारी कार्यालय तथा विशिष्ट व्यक्तिको निवास निसानामा परेको थियो। त्यसैमा राष्ट्रिय पञ्चायतका अध्यक्ष अध्यक्षसमेत भएका सुवेदीको घरमासमेत आन्दोलनकारीले तोडफोड र आगो लगाएको छिमेकीले जानकारी दिए। आक्रमणबाट सुवेदीको घरमा राखिएको एउटा गाडी जलेको छ भने घरभित्र पूर्ण रुपमा तोडफोड गरिएको छ। छिमेकीहरुले बेलैमा आगो निभाएका कारण घर पूर्णरुपमा खरानी भने हुन नपाएको पाइएको छ। सुवेदीको घरमा आगजनी गरेपछि अराजक भीड झाको घरमा प्रवेश गरेको थियो।",
  "fetched_at": "2025-09-17T09:55:12.958047Z",
  "id": "a12d29bc3d187f3f1682a8c98cf903f681af1eaa695d0793adc4c30e4033d380",
  "images": [
    "https://assets.deshsanchar.com/wp-content/uploads/2025/09/17152544/nawaraj-subedi-house-3-1024x768.jpg",
    "https://assets.deshsanchar.com/wp-content/uploads/2025/09/17152724/nawaraj-subedi-1024x768.jpg",
    "https://assets.deshsanchar.com/wp-content/uploads/2025/09/17152543/nawaraj-subedi-house-2-1024x768.jpg"
  ],
  "lang": "ne",
  "published_at": "2025-09-17T09:51:12Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ – गौरीघाटमा रहेको राजसंस्था पक्षधर आन्दोलनका अगुवा नवराज सुवेदी...",
  "tags": null,
  "title": "नवराज सुवेदी र परमानन्द झाको घरमा पनि आगजानी",
  "url": "https://deshsanchar.com/2025/09/17/1094902/",
  "version": 1
}
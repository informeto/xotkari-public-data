{
  "byline": "नागरिक",
  "canonical_hash": "679e5ab85e95130291cb479d494bf8c48f8ffb3a56245755178f73f0fb434e6d",
  "content_html": "<p><img alt=\"\" src=\"https://images.nagariknewscdn.com/2024/third-party/1758532505_Raghu_jee.jpg\" /></p><p>निवर्तमान शिक्षा मन्त्री रघुजी पन्तले जेन-जी प्रदर्शनको दिन आफूहरूले कुनै क्षति नहोस् भनेर कामना गर्दै बसेको बताएका छन् ।  </p><p>नागरिक दैनिकको प्रस्तुती नागरिक फन्टलाइनमा कुराकानी गर्दै पन्तले प्रदर्शनले उग्र रुप लिएपछि आफूहरू बाहिर ननिस्किएको र दिनभर तनावका बीच बिताएको अनुभव सुनाए ।  </p><p>उनले भने, ‘प्रदर्शनको खबरसँगै तपाईंहरू बाहिर ननिस्कनु भन्ने खबर पीएसओहरूबाट थाहा पायौँ । त्यो दिनभर नै रह्यो । हामी आफूहरू सुरक्षित बस्दै गर्दा कसैको ज्यान केही नहोस् भन्ने कामना गरिरह्यौँ । तर नागरिकको मृत्यु भएको खबर सुनेपछि हामी भावुक पनि भयौँ ।’</p><p>सोही दिन मन्त्रिपरिषद बोलाइएको र मन्त्रिपरिषदमा सहभागी हुन पनि निक्कै सकसपूर्ण अवस्थामा बालुवाटार पुगेको अनुभव उनले सुनाए । ‘बेलुकातिर क्याविनेटको बैठक भन्ने म्यासेज आयो ।  कसरी जाने भन्ने अन्यौलका बीच मन्त्रीको गाडीमा जान सक्ने अवस्था नभएपछि अर्को गाडी खोजेर बालुवाटार पुगेँ । तर बालुवाटार पुग्दा अरु मन्त्रीहरू आइपुग्न बाँकी नै थियो ।’  </p><p><a href=\"https://www.facebook.com/nagariknews/videos/1309303073908022\"><strong>नागरिक न्यूजको फेसबुक पेज</strong></a>बाट पन्तसँगको कुराकानी तपाईंले प्रत्यक्ष सुन्न सक्नुहुनेछ ।</p>",
  "content_text": "निवर्तमान शिक्षा मन्त्री रघुजी पन्तले जेन-जी प्रदर्शनको दिन आफूहरूले कुनै क्षति नहोस् भनेर कामना गर्दै बसेको बताएका छन् । नागरिक दैनिकको प्रस्तुती नागरिक फन्टलाइनमा कुराकानी गर्दै पन्तले प्रदर्शनले उग्र रुप लिएपछि आफूहरू बाहिर ननिस्किएको र दिनभर तनावका बीच बिताएको अनुभव सुनाए । उनले भने, ‘प्रदर्शनको खबरसँगै तपाईंहरू बाहिर ननिस्कनु भन्ने खबर पीएसओहरूबाट थाहा पायौँ । त्यो दिनभर नै रह्यो । हामी आफूहरू सुरक्षित बस्दै गर्दा कसैको ज्यान केही नहोस् भन्ने कामना गरिरह्यौँ । तर नागरिकको मृत्यु भएको खबर सुनेपछि हामी भावुक पनि भयौँ ।’ सोही दिन मन्त्रिपरिषद बोलाइएको र मन्त्रिपरिषदमा सहभागी हुन पनि निक्कै सकसपूर्ण अवस्थामा बालुवाटार पुगेको अनुभव उनले सुनाए । ‘बेलुकातिर क्याविनेटको बैठक भन्ने म्यासेज आयो । कसरी जाने भन्ने अन्यौलका बीच मन्त्रीको गाडीमा जान सक्ने अवस्था नभएपछि अर्को गाडी खोजेर बालुवाटार पुगेँ । तर बालुवाटार पुग्दा अरु मन्त्रीहरू आइपुग्न बाँकी नै थियो ।’ नागरिक न्यूजको फेसबुक पेज बाट पन्तसँगको कुराकानी तपाईंले प्रत्यक्ष सुन्न सक्नुहुनेछ ।",
  "fetched_at": "2025-09-22T09:29:31.041898Z",
  "id": "1328ba68fc322b9ddaa29f2a389fa7e47d9ff1f2ced777bf7bf7c8dd0c75b0dd",
  "images": [
    "https://images.nagariknewscdn.com/2024/third-party/1758532505_Raghu_jee.jpg"
  ],
  "lang": "ne",
  "published_at": "2025-09-22T09:15:40Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "नागरिक दैनिकको प्रस्तुती नागरिक फन्टलाइनमा कुराकानी गर्दै पन्तले प्रदर्शनले उग्र रुप लिएपछि आफूहरू बाहिर ननिस्किएको र दिनभर तनावका बीच बिताएको अनुभव सुनाए ।...",
  "tags": null,
  "title": "‘प्रदर्शन चर्चिँदै गर्दा हामीले कामना गरिरहेका थियौँ: कसैको ज्यान तलमाथी नहोस’",
  "url": "https://nagariknews.nagariknetwork.com/politics/while-the-demonstration-was-being-discussed-we-were-praying-no-one-s-life-will-be-lost-97-95.html",
  "version": 1
}
{
  "byline": "न्युज अफ नेपाल",
  "canonical_hash": "191b57bc8fd2f3cd06728b5fcb60f101ee4cdc76ce99909c2fd7ac4f4b69711c",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/rajmarga-bipi-1-6-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं । </strong></p>\n\n\n\n<p>गत असार ७ गतेदेखि रातिको समयमा बन्द गरिएको विपी राजमार्ग असोज १ गतेदेखि चौबिसै घण्टा सञ्चालन हुने भएको छ। </p>\n\n\n\n<p>वर्षा र कमजोर भौगोलिक अवस्थाका कारण काभ्रेभञ्ज्याङ–भकुण्डेवेशी हुँदै सिन्धुलीतर्फ जाने सवारी साधनलाई साँझ ५ बजेदेखि बिहान ५ बजेसम्म रोक लगाइएको थियो।<br /></p>\n\n\n\n<p>जिल्ला सुरक्षा समितिको सोमबार बसेको बैठकले आसन्न दशैँ–तिहारमा यात्रुहरूको सहज आवागमन र सडक सुरक्षाका लागि सजगता अपनाउँदै राजमार्गलाई २४ घण्टा सञ्चालन गर्ने निर्णय गरेको प्रमुख जिल्ला अधिकारी उमेश कुमार ढकालले जानकारी दिए।</p>\n\n\n\n<figure class=\"wp-block-image size-large is-resized\"><img alt=\"\" class=\"wp-image-731385\" height=\"768\" src=\"https://newsofnepal.com/wp-content/uploads/2025/09/विपि_राजमार्ग_खुला_भएको_सुचना-589x768.jpg\" style=\"width: 840px; height: auto;\" width=\"589\" /></figure>",
  "content_text": "काठमाडौं । गत असार ७ गतेदेखि रातिको समयमा बन्द गरिएको विपी राजमार्ग असोज १ गतेदेखि चौबिसै घण्टा सञ्चालन हुने भएको छ। वर्षा र कमजोर भौगोलिक अवस्थाका कारण काभ्रेभञ्ज्याङ–भकुण्डेवेशी हुँदै सिन्धुलीतर्फ जाने सवारी साधनलाई साँझ ५ बजेदेखि बिहान ५ बजेसम्म रोक लगाइएको थियो। जिल्ला सुरक्षा समितिको सोमबार बसेको बैठकले आसन्न दशैँ–तिहारमा यात्रुहरूको सहज आवागमन र सडक सुरक्षाका लागि सजगता अपनाउँदै राजमार्गलाई २४ घण्टा सञ्चालन गर्ने निर्णय गरेको प्रमुख जिल्ला अधिकारी उमेश कुमार ढकालले जानकारी दिए।",
  "fetched_at": "2025-09-15T13:29:50.573021Z",
  "id": "13ad12672c94b15ba673edbd62bc0b882047f56b4e4dad38af4fa539db37e2c3",
  "images": [
    "https://newsofnepal.com/wp-content/uploads/2025/09/rajmarga-bipi-1-6-150x150.jpg",
    "https://newsofnepal.com/wp-content/uploads/2025/09/विपि_राजमार्ग_खुला_भएको_सुचना-589x768.jpg"
  ],
  "lang": "ne",
  "published_at": "2025-09-15T13:13:06Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/rajmarga-bipi-1-6-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं । गत असार ७ गतेदेखि रातिको समयमा बन्द गरिएको विपी राजमार्ग असोज १ गतेदेखि चौबिसै घण्टा सञ्चालन हुने भएको छ। वर्षा र कमजोर भौगोलिक अवस्थाका कारण काभ्रेभञ्ज्याङ–भकुण्डेवेशी हुँदै सिन्धुलीतर्फ जाने सवारी साधनलाई साँझ ५ बजेदेखि बिहान ५ बजेसम्म रोक लगाइएको थियो। जिल्ला सुरक्षा समितिको सोमबार बसेको बैठकले आसन्न दशैँ–तिहारमा यात्रुहरूको सहज आवागमन र सडक [&#8230;]",
  "tags": null,
  "title": "असोज १ गतेदेखि विपी राजमार्ग २४ घण्टा सञ्चालन",
  "url": "https://newsofnepal.com/2025/09/15/731384/",
  "version": 1
}
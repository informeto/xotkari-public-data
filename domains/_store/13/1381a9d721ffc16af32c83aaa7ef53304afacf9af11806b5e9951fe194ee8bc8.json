{
  "byline": "Sandeep bhattarai",
  "canonical_hash": "a8ce17b439193b4d5e29a9e81334799f0df4057276da34232b8b057346e80028",
  "content_html": "<p style=\"text-align: justify;\">अर्थतन्त्रको पुनःनिर्माण र पुनरोत्थानका लागि निजीक्षेत्रले सरकारसँग आवश्यक सुरक्षा समन्वय र सहकार्यका लागि आग्रह गरेको छ ।</p>\n<p style=\"text-align: justify;\">आइतबार प्रधानमन्त्री सुशीला कार्कीसँग भएको छलफलका क्रममा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रले सम्मानित रूपमा काम गर्न सक्ने वातावरणका लागि सरकारबाट आवश्यक सहयोग र सुरक्षाको अपेक्षा गरेको बताउनुभयो ।</p>\n<p style=\"text-align: justify;\">महासङ्घ र अन्तरराष्ट्रिय वित्त निगमले गरेको अध्ययनअनुसार अर्थतन्त्रमा निजी क्षेत्रको योगदान ८१ प्रतिशत छभने ८६ प्रतिशत रोजगारी निजी क्षेत्रले दिइरहेको छ ।</p>\n<p style=\"text-align: justify;\">साथै अध्यक्ष ढकालले व्यवसायीलाई आत्मविश्वासका साथ खुला रूपमा व्यवसाय गर्न सक्ने वातावरणको सुनिश्चितता कायम गर्न पनि आग्रह गर्नुभएको छ ।</p>\n<p style=\"text-align: justify;\">उहाँले महासङ्घमार्फत देशैभरको क्षति विवरण सङ्कलन गरिरहेको र हालसम्म उपलब्ध तथ्याङ्कअनुसार करिब रु ८० अर्ब बराबरको निजी क्षेत्रमा क्षति भएको प्रारम्भिक आकलन रहेको जानकारी गराउनुभयो ।</p>",
  "content_text": "अर्थतन्त्रको पुनःनिर्माण र पुनरोत्थानका लागि निजीक्षेत्रले सरकारसँग आवश्यक सुरक्षा समन्वय र सहकार्यका लागि आग्रह गरेको छ । आइतबार प्रधानमन्त्री सुशीला कार्कीसँग भएको छलफलका क्रममा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रले सम्मानित रूपमा काम गर्न सक्ने वातावरणका लागि सरकारबाट आवश्यक सहयोग र सुरक्षाको अपेक्षा गरेको बताउनुभयो । महासङ्घ र अन्तरराष्ट्रिय वित्त निगमले गरेको अध्ययनअनुसार अर्थतन्त्रमा निजी क्षेत्रको योगदान ८१ प्रतिशत छभने ८६ प्रतिशत रोजगारी निजी क्षेत्रले दिइरहेको छ । साथै अध्यक्ष ढकालले व्यवसायीलाई आत्मविश्वासका साथ खुला रूपमा व्यवसाय गर्न सक्ने वातावरणको सुनिश्चितता कायम गर्न पनि आग्रह गर्नुभएको छ । उहाँले महासङ्घमार्फत देशैभरको क्षति विवरण सङ्कलन गरिरहेको र हालसम्म उपलब्ध तथ्याङ्कअनुसार करिब रु ८० अर्ब बराबरको निजी क्षेत्रमा क्षति भएको प्रारम्भिक आकलन रहेको जानकारी गराउनुभयो ।",
  "fetched_at": "2025-09-22T05:25:00.346827Z",
  "id": "1381a9d721ffc16af32c83aaa7ef53304afacf9af11806b5e9951fe194ee8bc8",
  "images": [],
  "lang": "ne",
  "published_at": "2025-09-22T04:59:29Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "अर्थतन्त्रको पुनःनिर्माण र पुनरोत्थानका लागि निजीक्षेत्रले सरकारसँग आवश्यक सुरक्षा समन्वय र सहकार्यका लागि आग्रह गरेको छ । आइतबार प्रधानमन्त्री सुशीला कार्कीसँग भएको छलफलका क्रममा नेपाल उद्योग वाणिज्य महासङ्घका अध्यक्ष चन्द्रप्रसाद ढकालले निजी क्षेत्रले सम्मानित रूपमा काम गर्न सक्ने वातावरणका लागि सरकारबाट आवश्यक सहयोग र सुरक्षाको अपेक्षा गरेको बताउनुभयो । महासङ्घ र अन्तरराष्ट्रिय वित्त निगमले गरेको &#8230;",
  "tags": null,
  "title": "अर्थतन्त्रको पुनरोत्थानका लागि सहकार्य गर्न महासङ्घको आग्रह",
  "url": "https://www.nepaljapan.com/09/22/682064/",
  "version": 1
}
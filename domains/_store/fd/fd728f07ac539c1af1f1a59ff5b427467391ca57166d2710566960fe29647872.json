{
  "byline": "नागरिक",
  "canonical_hash": "9d732b0df9c1c93b70d62c1002936e454d5390106b135907c7cb8a6cef069c16",
  "content_html": "<p><img alt=\"\" src=\"https://images.nagariknewscdn.com/2024/third-party/1758283314_Bidhya0.jpg\" /></p><p>पूर्वराष्ट्रपति विद्यादेवी भण्डारीले जेन-जी आन्दोलनका घाइतेलाई भेटेकी छन् ।  </p><p>उनले अस्पताल पुगेको घाइतेलाई भेटेकी हुन् । नेपाल प्रहरी अस्पताल पुगेकी पूर्वराष्ट्रपति भण्डारीले घाइतेको अवस्था, उपचारलगायतका विषयमा चासो राख्दै बिरामीलाई सोधेकी थिइन् ।</p><p>अस्पतालमा भेटिएका चिकित्सकलाई पनि बिरामीको उपचार र अवस्थाका बारेका जिज्ञासा राखेकी थिइन ।  उनले कुनै कसर बाँकी नराकी उपचार गर्न पनि चिकित्सकलाई आग्रह गरेकी छन् ।</p><figure class=\"image\"><img src=\"https://images.nagariknewscdn.com/2024/third-party/1758283314_Bidhya1.jpg\" /></figure><p>भदौ २३ र २४ गते जेन-जी प्रदर्शनका क्रममा भएको घटनामा ७४ जनाले ज्यान गुमाएका छन् भने घाइतेहरूको काठमाडौंका विभिन्न अस्पतालमा उपचार भइरहेको छ ।</p><p>प्रदर्शनपछि विकसित घटनाक्रमसँगै अन्तरिम सरकार बनेको छ । अन्तरिम सरकारले जेन-जी प्रदर्शनका क्रममा ज्यान गुमाएकालाई शहीद घोषणा गर्दै मृतकका परिवारलाई राहत स्वरुप १० लाख रुपैयाँ दिने घोषणा गरेको छ भने अन्य खर्चबापत पाँच लाख गरी १५ लाख रुपैयाँ राहतको घोषणा गरेको छ ।  </p><p>त्यस्तै घाइतेको सम्पूर्ण उपचार सरकारले नै गर्ने निर्णय गरेको छ।</p>",
  "content_text": "पूर्वराष्ट्रपति विद्यादेवी भण्डारीले जेन-जी आन्दोलनका घाइतेलाई भेटेकी छन् । उनले अस्पताल पुगेको घाइतेलाई भेटेकी हुन् । नेपाल प्रहरी अस्पताल पुगेकी पूर्वराष्ट्रपति भण्डारीले घाइतेको अवस्था, उपचारलगायतका विषयमा चासो राख्दै बिरामीलाई सोधेकी थिइन् । अस्पतालमा भेटिएका चिकित्सकलाई पनि बिरामीको उपचार र अवस्थाका बारेका जिज्ञासा राखेकी थिइन । उनले कुनै कसर बाँकी नराकी उपचार गर्न पनि चिकित्सकलाई आग्रह गरेकी छन् । भदौ २३ र २४ गते जेन-जी प्रदर्शनका क्रममा भएको घटनामा ७४ जनाले ज्यान गुमाएका छन् भने घाइतेहरूको काठमाडौंका विभिन्न अस्पतालमा उपचार भइरहेको छ । प्रदर्शनपछि विकसित घटनाक्रमसँगै अन्तरिम सरकार बनेको छ । अन्तरिम सरकारले जेन-जी प्रदर्शनका क्रममा ज्यान गुमाएकालाई शहीद घोषणा गर्दै मृतकका परिवारलाई राहत स्वरुप १० लाख रुपैयाँ दिने घोषणा गरेको छ भने अन्य खर्चबापत पाँच लाख गरी १५ लाख रुपैयाँ राहतको घोषणा गरेको छ । त्यस्तै घाइतेको सम्पूर्ण उपचार सरकारले नै गर्ने निर्णय गरेको छ।",
  "fetched_at": "2025-09-19T12:46:04.711407Z",
  "id": "fd728f07ac539c1af1f1a59ff5b427467391ca57166d2710566960fe29647872",
  "images": [
    "https://images.nagariknewscdn.com/2024/third-party/1758283314_Bidhya0.jpg",
    "https://images.nagariknewscdn.com/2024/third-party/1758283314_Bidhya1.jpg"
  ],
  "lang": "ne",
  "published_at": "2025-09-19T12:02:48Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "अस्पतालमा भेटिएका चिकित्सकलाई पनि बिरामीको उपचार र अवस्थाका बारेका जिज्ञासा राखेकी थिइन ।",
  "tags": null,
  "title": "जेन-जी आन्दोलनका घाइतेलाई भेट्न अस्पताल पुगिन पूर्वराष्ट्रपति भण्डारी",
  "url": "https://nagariknews.nagariknetwork.com/politics/former-president-bhandari-visits-hospital-to-meet-gen-g-protest-victims-14-25.html",
  "version": 1
}
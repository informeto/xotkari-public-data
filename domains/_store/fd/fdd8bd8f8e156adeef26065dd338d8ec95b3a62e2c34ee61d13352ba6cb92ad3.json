{
  "byline": "Bhupendra GC",
  "canonical_hash": "86b5cad22668a6094ad9272bcf76350f4a556ab23e942cea983af8d839b7cadd",
  "content_html": "<p>एजेन्सी – पाकिस्तानले एसीसी एसिया कप टि ट्वान्टी प्रतियोगिता छैटौं खेलमा भारतविरुद्ध टस जितेर पहिला ब्याटिङ गर्ने निर्णय लिएको छ । युनाइटेड अरब इमिरेट्स (युएई) को दुबई इन्टरनेशनल रंगशालामा भएको टस जित्दै पाकिस्तानका कप्तान सलमान अली अघाले पहिला ब्याटिङ गर्ने निर्णय लिएका हुन् । </p>\n\n\n\n<p>उनले पहिला स्कोर बोर्डमा राम्रो रन बनाउँदै भारतलाई दबाबमा राख्न खोजेको टसको समयमा बताए । पाकिस्तान र। भारतले आफ्नो प्लेइङ ११ मा कुनै परिवर्तन गरेका छैनन् । दुबै टोली लगातार दोस्रो जितका साथ सुपर-४ को यात्रा सहज बनाउन चाहन्छन् ।</p>\n\n\n\n<p>पहिलो खेलमा भारतले घरेलु टोली युएईलाई ९ विकेट र पाकिस्तानले ओमानलाई ९३ रनले हराउँदै विजयी सुरुवात गरेका थिए । समूह ए मा समान २ अंक भएपनि नेटरनरेटको कारण भारत शीर्ष र पाकिस्तान दोस्रो स्थानमा छन् ।</p>\n\n\n\n<p>भारतको प्लेइङ ११ ः</p>\n\n\n\n<p>सुर्यकुमार यादव (कप्तान), शुभमन गिल (उपकप्तान), अभिषेक शर्मा, जस्प्रित बुमराह, शिबम दुबे, कुलदीप यादव, हार्दिक पान्ड्या, अक्षर पटेल, सन्जु स्यामसन (विकेटकिपर), तिलक बर्मा र बरुण चक्रवर्ती ।</p>\n\n\n\n<p>पाकिस्तानको प्लेइङ ११ ः</p>\n\n\n\n<p>अलमान अली अघा (कप्तान), सैम अयुब, सहिबजादा फहरान, फखर जमान, हसन नवाज, मोहम्मद नवाज, मोहम्मद हरिस (विकेटकिपर), अब्रार अहमद, फहिम अशरफ, शाहिन शाह अफ्रिदी र सुफ्यान मुकीम ।</p><p>The post <a href=\"https://www.hamrokhelkud.com/breaking/165676.html\">एसिया कप : भारतविरुद्ध पाकिस्तानले टस जित्यो</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – पाकिस्तानले एसीसी एसिया कप टि ट्वान्टी प्रतियोगिता छैटौं खेलमा भारतविरुद्ध टस जितेर पहिला ब्याटिङ गर्ने निर्णय लिएको छ । युनाइटेड अरब इमिरेट्स (युएई) को दुबई इन्टरनेशनल रंगशालामा भएको टस जित्दै पाकिस्तानका कप्तान सलमान अली अघाले पहिला ब्याटिङ गर्ने निर्णय लिएका हुन् । उनले पहिला स्कोर बोर्डमा राम्रो रन बनाउँदै भारतलाई दबाबमा राख्न खोजेको टसको समयमा बताए । पाकिस्तान र। भारतले आफ्नो प्लेइङ ११ मा कुनै परिवर्तन गरेका छैनन् । दुबै टोली लगातार दोस्रो जितका साथ सुपर-४ को यात्रा सहज बनाउन चाहन्छन् । पहिलो खेलमा भारतले घरेलु टोली युएईलाई ९ विकेट र पाकिस्तानले ओमानलाई ९३ रनले हराउँदै विजयी सुरुवात गरेका थिए । समूह ए मा समान २ अंक भएपनि नेटरनरेटको कारण भारत शीर्ष र पाकिस्तान दोस्रो स्थानमा छन् । भारतको प्लेइङ ११ ः सुर्यकुमार यादव (कप्तान), शुभमन गिल (उपकप्तान), अभिषेक शर्मा, जस्प्रित बुमराह, शिबम दुबे, कुलदीप यादव, हार्दिक पान्ड्या, अक्षर पटेल, सन्जु स्यामसन (विकेटकिपर), तिलक बर्मा र बरुण चक्रवर्ती । पाकिस्तानको प्लेइङ ११ ः अलमान अली अघा (कप्तान), सैम अयुब, सहिबजादा फहरान, फखर जमान, हसन नवाज, मोहम्मद नवाज, मोहम्मद हरिस (विकेटकिपर), अब्रार अहमद, फहिम अशरफ, शाहिन शाह अफ्रिदी र सुफ्यान मुकीम । The post एसिया कप : भारतविरुद्ध पाकिस्तानले टस जित्यो first appeared on हाम्रो खेलकुद .",
  "fetched_at": "2025-09-14T14:35:13.045343Z",
  "id": "fdd8bd8f8e156adeef26065dd338d8ec95b3a62e2c34ee61d13352ba6cb92ad3",
  "images": [],
  "lang": "ne",
  "published_at": "2025-09-14T14:14:41Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी – पाकिस्तानले एसीसी एसिया कप टि ट्वान्टी प्रतियोगिता छैटौं खेलमा भारतविरुद्ध टस जितेर पहिला ब्याटिङ गर्ने निर्णय लिएको छ । युनाइटेड अरब इमिरेट्स (युएई) को दुबई इन्टरनेशनल रंगशालामा भएको टस जित्दै पाकिस्तानका कप्तान सलमान अली अघाले पहिला ब्याटिङ गर्ने निर्णय लिएका हुन् । उनले पहिला स्कोर बोर्डमा राम्रो रन बनाउँदै भारतलाई दबाबमा राख्न खोजेको [&#8230;]</p>\n<p>The post <a href=\"https://www.hamrokhelkud.com/breaking/165676.html\">एसिया कप : भारतविरुद्ध पाकिस्तानले टस जित्यो</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "एसिया कप : भारतविरुद्ध पाकिस्तानले टस जित्यो",
  "url": "https://www.hamrokhelkud.com/breaking/165676.html",
  "version": 1
}
{
  "byline": "नागरिक",
  "canonical_hash": "ac79ed477f5083365d0252ff3208af01248319a7d15ceb90c1af6ecf1fe16566",
  "content_html": "<p><img alt=\"\" src=\"https://images.nagariknewscdn.com/authors/1758107737_Kulman%20Ghising%20.jpg\" /></p><p>ऊर्जा, जलस्रोत तथा सिंचाई, भौतिक पूर्वाधार तथा यातायात र सहरी विकास मन्त्री कुलमान घिसिङले जलेका र  भत्किएका संरचनाहरु सबैले मिलेर बनाउनपर्ने बताएका छन् ।  </p><p>जेन-जी प्रदर्शनका क्रममा आगजनी भएको संसद भवनको निरीक्षण गर्दै मन्त्री घिसिङले क्षति भएका सबै संरचना सबैले मिलेर बनाउनुपर्ने बताएका हुन् ।  </p><p>विदेशी सहयोग माग्ने भन्दा पनि नेपालीले नै सहयोग संकलन गरेर भत्किएका संरचना बन्नुपर्ने घिसिङले बताए ।  </p><p>उनले भने, ‘हाम्रो जुन जलेका र  भत्किएका संरचनाहरु छन्, त्यो हामी सबैले  मिलेर बनाउनुर्छ । यसका लागि विदेशी सहयोग भन्दा पनि हामीले कोष बनाएका छौं । त्यसमा नेपालमा र विदेशमा बस्ने हरेक नेपालीले सहयोग गरेर हाम्रा संरचनाहरु पुनस्थापना गर्न सक्छौं ।’ </p>",
  "content_text": "ऊर्जा, जलस्रोत तथा सिंचाई, भौतिक पूर्वाधार तथा यातायात र सहरी विकास मन्त्री कुलमान घिसिङले जलेका र भत्किएका संरचनाहरु सबैले मिलेर बनाउनपर्ने बताएका छन् । जेन-जी प्रदर्शनका क्रममा आगजनी भएको संसद भवनको निरीक्षण गर्दै मन्त्री घिसिङले क्षति भएका सबै संरचना सबैले मिलेर बनाउनुपर्ने बताएका हुन् । विदेशी सहयोग माग्ने भन्दा पनि नेपालीले नै सहयोग संकलन गरेर भत्किएका संरचना बन्नुपर्ने घिसिङले बताए । उनले भने, ‘हाम्रो जुन जलेका र भत्किएका संरचनाहरु छन्, त्यो हामी सबैले मिलेर बनाउनुर्छ । यसका लागि विदेशी सहयोग भन्दा पनि हामीले कोष बनाएका छौं । त्यसमा नेपालमा र विदेशमा बस्ने हरेक नेपालीले सहयोग गरेर हाम्रा संरचनाहरु पुनस्थापना गर्न सक्छौं ।’",
  "fetched_at": "2025-09-17T11:17:46.092720Z",
  "id": "a8b4b49b45688a80b9897d9f562f58c1edcbe78d6babbfb5b243e4a73ec62a24",
  "images": [
    "https://images.nagariknewscdn.com/authors/1758107737_Kulman%20Ghising%20.jpg"
  ],
  "lang": "ne",
  "published_at": "2025-09-17T11:15:48Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "विदेशी सहयोग माग्ने भन्दा पनि नेपालीले नै सहयोग संकलन गरेर भत्किएका संरचना बन्नुपर्ने घिसिङले बताए ।...",
  "tags": null,
  "title": "जलेका र भत्किएका संरचना सबै मिलेर बनाऔँ, विदेशी सहयोग नखोजौँ : कुलमान घिसिङ",
  "url": "https://nagariknews.nagariknetwork.com/politics/let-s-rebuild-burnt-and-collapsed-structures-together-don-t-seek-foreign-assistance-kulman-ghising-64-69.html",
  "version": 1
}
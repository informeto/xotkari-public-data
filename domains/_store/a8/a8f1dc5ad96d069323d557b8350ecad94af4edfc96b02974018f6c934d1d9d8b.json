{
  "byline": "hamrokhelkud",
  "canonical_hash": "e68ecc1db505780eb6809adfc7d8023ea3d60836d7e77d182504670cd1f70493",
  "content_html": "<p>एजेन्सी &#8211; <strong>इंग्लिस प्रिमियर लिग अन्तर्गत शनिबार सम्पन्न खेलमा ब्राइटन एण्ड होभ आल्बियन र टोटेनहम हट्सपरबीचको खेल २-२ को बराबरीमा सकिएको छ ।</strong></p>\n\n\n\n<p>ब्राइटनले घरेलु मैदानमा लिएको २-० को अग्रता जोगाउन नसक्दा खेल बराबरीमा सकिएको हो । यान्कुबा मिन्टेले काउन्टर अट्याकमा पाएको अवसरलाई गोलरक्षक समेत छलाउँदै गोल गरेका थिए । उनले आठौं मिनेटमा नै अग्रता दिलाएका थिए ।</p>\n\n\n\n<p>त्यसपछि यासिन अयारीले ३१ औं मिनेटमा पेनाल्टी क्षेत्र बाहिरबाट गोल गर्दै घरेलु टोलीलाई २ गोलको अग्रता दिलाए । पहिलो हाफ सकिन २ मिनेट समय बाँकी रहँदा रिचार्लीसनले गोल गर्दै टोटेनहमको खेलमा फर्कने सम्भावना कायम राखेका थिए । उनले मोहमद कुडूसको पासलाई गोलमा परिणत गरे ।</p>\n\n\n\n<p>दोस्रो हाफमा टोटेनहमले आक्रमणमा दबाब कायम राख्यो । ८२ औं मिनेटमा जान पल भान हेकेको आत्मघाती गोलमा टोटेनहम बराबरी गर्न सफल रह्यो । हेकेले कुडूसको क्रसलाई डिफेन्ड गर्न नसक्दा बल आफ्नै पोस्टमा छिरेको थियो ।</p>\n\n\n\n<p>त्यस्तै प्रिमियर लिगको अन्य खेलमा लिड्स युनाइटेडले वल्भ्सको मैदानमा ३-१ को जित दर्ता गर्यो । बर्नली र नटिङघम फरेस्टको खेल १-१ को बराबरीमा टुंगियो । वेस्ट ह्यामको मैदानमा क्रिस्टल प्यालेसले २-१ को जित दर्ता गर्यो ।</p><p>The post <a href=\"https://www.hamrokhelkud.com/football/165856.html\">टोटेनहम र ब्राइटनको बराबरी</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – इंग्लिस प्रिमियर लिग अन्तर्गत शनिबार सम्पन्न खेलमा ब्राइटन एण्ड होभ आल्बियन र टोटेनहम हट्सपरबीचको खेल २-२ को बराबरीमा सकिएको छ । ब्राइटनले घरेलु मैदानमा लिएको २-० को अग्रता जोगाउन नसक्दा खेल बराबरीमा सकिएको हो । यान्कुबा मिन्टेले काउन्टर अट्याकमा पाएको अवसरलाई गोलरक्षक समेत छलाउँदै गोल गरेका थिए । उनले आठौं मिनेटमा नै अग्रता दिलाएका थिए । त्यसपछि यासिन अयारीले ३१ औं मिनेटमा पेनाल्टी क्षेत्र बाहिरबाट गोल गर्दै घरेलु टोलीलाई २ गोलको अग्रता दिलाए । पहिलो हाफ सकिन २ मिनेट समय बाँकी रहँदा रिचार्लीसनले गोल गर्दै टोटेनहमको खेलमा फर्कने सम्भावना कायम राखेका थिए । उनले मोहमद कुडूसको पासलाई गोलमा परिणत गरे । दोस्रो हाफमा टोटेनहमले आक्रमणमा दबाब कायम राख्यो । ८२ औं मिनेटमा जान पल भान हेकेको आत्मघाती गोलमा टोटेनहम बराबरी गर्न सफल रह्यो । हेकेले कुडूसको क्रसलाई डिफेन्ड गर्न नसक्दा बल आफ्नै पोस्टमा छिरेको थियो । त्यस्तै प्रिमियर लिगको अन्य खेलमा लिड्स युनाइटेडले वल्भ्सको मैदानमा ३-१ को जित दर्ता गर्यो । बर्नली र नटिङघम फरेस्टको खेल १-१ को बराबरीमा टुंगियो । वेस्ट ह्यामको मैदानमा क्रिस्टल प्यालेसले २-१ को जित दर्ता गर्यो । The post टोटेनहम र ब्राइटनको बराबरी first appeared on हाम्रो खेलकुद .",
  "fetched_at": "2025-09-20T16:24:28.220951Z",
  "id": "a8f1dc5ad96d069323d557b8350ecad94af4edfc96b02974018f6c934d1d9d8b",
  "images": [],
  "lang": "ne",
  "published_at": "2025-09-20T15:56:07Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; इंग्लिस प्रिमियर लिग अन्तर्गत शनिबार सम्पन्न खेलमा ब्राइटन एण्ड होभ आल्बियन र टोटेनहम हट्सपरबीचको खेल २-२ को बराबरीमा सकिएको छ । ब्राइटनले घरेलु मैदानमा लिएको २-० को अग्रता जोगाउन नसक्दा खेल बराबरीमा सकिएको हो । यान्कुबा मिन्टेले काउन्टर अट्याकमा पाएको अवसरलाई गोलरक्षक समेत छलाउँदै गोल गरेका थिए । उनले आठौं मिनेटमा नै अग्रता [&#8230;]</p>\n<p>The post <a href=\"https://www.hamrokhelkud.com/football/165856.html\">टोटेनहम र ब्राइटनको बराबरी</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "टोटेनहम र ब्राइटनको बराबरी",
  "url": "https://www.hamrokhelkud.com/football/165856.html",
  "version": 1
}
{
  "byline": "देश सञ्चार",
  "canonical_hash": "ec23cff1c6ffccc7cbceabd2ed7637a3f96e6f942dca2ce9e8ee40ef0d811947",
  "content_html": "<p>काठमाडौं-  सरकारले गत २३ र २४ भदौमा भएको जेनजी आन्दोलनका क्रममा भएका दमन र लुटपाटको छानबिन गर्नका लागि उच्चस्तरीय जाँचबुझ आयोग गठन गरेको छ।</p>\n<p>आइतबार बसेको मन्त्रिपरिषद् बैठकले विशेष अदालतका पूर्व अध्यक्ष एवं पूर्व न्यायाधीश गौरीबहादुर कार्कीको नेतृत्वमा उक्त आयोग गठन गरेको हो।</p>\n<p>गृह तथा कानुनमन्त्री ओमप्रकाश अर्यालले यसबारे जानकारी गराएका हुन्।</p>\n<p>त्यस्तै, सरकारले केन्द्रीय अनुसन्धान ब्यूरो (सीआइबी) मा एआइजी मनोज केसीलाई ल्याएको छ।</p>\n<p>नक्कली भुटानी शरणार्थी प्रकरणको अनुसन्धान अघि बढाएका केसीलाई  सीआइबी प्रमुख बनाइएको हो।</p>",
  "content_text": "काठमाडौं- सरकारले गत २३ र २४ भदौमा भएको जेनजी आन्दोलनका क्रममा भएका दमन र लुटपाटको छानबिन गर्नका लागि उच्चस्तरीय जाँचबुझ आयोग गठन गरेको छ। आइतबार बसेको मन्त्रिपरिषद् बैठकले विशेष अदालतका पूर्व अध्यक्ष एवं पूर्व न्यायाधीश गौरीबहादुर कार्कीको नेतृत्वमा उक्त आयोग गठन गरेको हो। गृह तथा कानुनमन्त्री ओमप्रकाश अर्यालले यसबारे जानकारी गराएका हुन्। त्यस्तै, सरकारले केन्द्रीय अनुसन्धान ब्यूरो (सीआइबी) मा एआइजी मनोज केसीलाई ल्याएको छ। नक्कली भुटानी शरणार्थी प्रकरणको अनुसन्धान अघि बढाएका केसीलाई सीआइबी प्रमुख बनाइएको हो।",
  "fetched_at": "2025-09-21T14:19:12.049268Z",
  "id": "35e923bbd185cf142dd13ef2b5c4e076e804cbe80d53cf43060f1598fd7a4781",
  "images": [],
  "lang": "ne",
  "published_at": "2025-09-21T14:02:52Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौं-  सरकारले गत २३ र २४ भदौमा भएको जेनजी आन्दोलनका...",
  "tags": null,
  "title": "जेनजी आन्दोलनको दमन र लुटपाटबारे छानबिन गर्न बन्यो आयोग, सिआइबी प्रमुखमा केसी",
  "url": "https://deshsanchar.com/2025/09/21/1096761/",
  "version": 1
}
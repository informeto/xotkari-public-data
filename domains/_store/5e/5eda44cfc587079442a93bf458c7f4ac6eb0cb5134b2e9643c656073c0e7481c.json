{
  "byline": "नेपाल जापान",
  "canonical_hash": "45bbb05c5bea3e5bb537b2a751f3b63447cf5c390abd72fd2f649492811f00f1",
  "content_html": "<p style=\"text-align: justify;\">ठूला दलहरुले प्रतिनिधिसभा विघटन गरी गैरदलीय सरकार गठन गर्नु असंवैधानिक भन्दै बिरोध गरिरहेका बेला राष्ट्रपति रामचन्द्र पौडेलले जेनजी आन्दोलनपछि आफूले राष्ट्रको अभिभावकको रूपमा भूमिका निर्वाह गरिरहेको बताउनुभएको छ ।</p>\n<p style=\"text-align: justify;\">संविधान दिवसका अवसरमा राष्ट्रपति भवन शितल निवासमा आयोजित चियापान समारोहलाई सम्बोधन गर्दै राष्ट्रपति पौडेलले अहिलेको अन्तरिम सरकार आम सहमतिको आधारमा बनाएको बताउँदै सो धारणा राख्नुभएको हो ।</p>\n<p style=\"text-align: justify;\">उहाँले जेनजी आन्दोलनपछि उत्पन्न परिस्थितिमा प्रतिनिधिसभाबाट मन्त्रिपरिषद् गठन गर्ने कुनै उपाय बाँकी नरहेकोले आम सहमतिबाट यो कदम चालिएको बताउँदै ६ महिनाभित्र प्रतिनिधिसभाको चुनाव सम्पन्न गर्न सबै जाग्न आव्हान गर्नुभयो ।</p>\n<p style=\"text-align: justify;\">राष्ट्रपति पौडेलले नयाँ जनादेशले लोकतन्त्रलाई थप संस्थागत गर्ने विश्वास व्यक्त गर्दै भन्नुभयो, &#8220;नयाँ जनादेशले लोकतन्त्रलाई थप संस्थागत गर्दै मुलुकको आगामी बाटो तय गर्नेछ भन्ने मेरो दृढ विश्वास छ । अहिले बनेको अन्तरिम सरकारले राष्ट्रिय क्षतिको पुनर्निर्माण गर्दै ६ महिनामा निर्वाचन सम्पन्न गरी जनप्रतिनिधिमूलक संस्थालाई सत्ता हस्तान्तरण गर्नेछ ।&#8221;</p>\n<p style=\"text-align: justify;\">समयमा निर्वाचन सम्पन्न गर्नु सबै नेपालीको अहिलेको मुख्य कार्यभार रहेकोमाा जोड दिंदै राष्ट्रपति पौडेलले भन्नुभयो, &#8220;यो घडीमा म सबै राजनीतिक दल, मुलुकको शासन तथा व्यवस्थापनमा आबद्ध निकाय, बौद्धिक समुदाय र नागरिक समाजलाई असमझदारी र द्वन्द्वरहित भएर सहमति र सहकार्यका साथ निर्वाचनको सफलताको लागि क्रियाशील हुन आह्वान गर्दछु ।&#8221;</p>\n<figure class=\"wp-caption aligncenter\" id=\"attachment_681676\" style=\"width: 800px;\"><img alt=\"\" class=\"size-full wp-image-681676\" height=\"467\" src=\"https://www.nepaljapan.com/wp-content/uploads/2025/09/Sambidhan-Diwas-scaled-e1758284176898.jpg\" width=\"800\" /><figcaption class=\"wp-caption-text\" id=\"caption-attachment-681676\">????????, ? ???? :<br />?????????? ?????<br />‘??????? ???? ??? ????????? ????, ????’ ?? ?????? ?????????? ???????? ???? ??????? ???????? ?????? ????? ???????? ?????? ?????????? ????????? ?????,???????????? ????????????? ????, ????????????? ?????? ??????????? ? ?????? : ??????? ?????/????</figcaption></figure>\n<p style=\"text-align: justify;\">जेनजी आन्दोलनका क्रममा भदौ २३ र २४ गते भएको अकल्पनीय मानवीय र भौतिक क्षतिप्रति दुःख व्यक्त गर्दै राष्ट्रपति पौडेलले आफूले राष्ट्रको अभिभावकको रूपमा भूमिका निर्वाह गरिरहेको भन्दै अहिलेको अप्ठ्यारो स्थितिबाट पार लगाउन सबै मिलेर काम गर्नुपर्ने स्पष्ट पार्नुभयो ।</p>\n<p style=\"text-align: justify;\">‘नवपुस्ताको र जनचाहना अनुसार तत्कालीन समयमा जे जति गर्न सकिन्थ्यो सबैले मिलेर गरेको स्पष्ट पार्दै उहाँले भन्नुभयो, ‘मुलुक फेरि एकपटक परिवर्तनको नवमार्गमा प्रवेश गरेको छ ।’</p>\n<p style=\"text-align: justify;\">चियापान समारोहमा उपराष्ट्रपति, सभामुख, प्रधान न्यायाधीश, विभिन्न दलका शीर्ष नेता, नेपालस्थित कूटनीतिक नियोगका प्रमुखहरुसहित जेनजी प्रतिनिधिहरू सहभागी थिए ।</p>",
  "content_text": "ठूला दलहरुले प्रतिनिधिसभा विघटन गरी गैरदलीय सरकार गठन गर्नु असंवैधानिक भन्दै बिरोध गरिरहेका बेला राष्ट्रपति रामचन्द्र पौडेलले जेनजी आन्दोलनपछि आफूले राष्ट्रको अभिभावकको रूपमा भूमिका निर्वाह गरिरहेको बताउनुभएको छ । संविधान दिवसका अवसरमा राष्ट्रपति भवन शितल निवासमा आयोजित चियापान समारोहलाई सम्बोधन गर्दै राष्ट्रपति पौडेलले अहिलेको अन्तरिम सरकार आम सहमतिको आधारमा बनाएको बताउँदै सो धारणा राख्नुभएको हो । उहाँले जेनजी आन्दोलनपछि उत्पन्न परिस्थितिमा प्रतिनिधिसभाबाट मन्त्रिपरिषद् गठन गर्ने कुनै उपाय बाँकी नरहेकोले आम सहमतिबाट यो कदम चालिएको बताउँदै ६ महिनाभित्र प्रतिनिधिसभाको चुनाव सम्पन्न गर्न सबै जाग्न आव्हान गर्नुभयो । राष्ट्रपति पौडेलले नयाँ जनादेशले लोकतन्त्रलाई थप संस्थागत गर्ने विश्वास व्यक्त गर्दै भन्नुभयो, “नयाँ जनादेशले लोकतन्त्रलाई थप संस्थागत गर्दै मुलुकको आगामी बाटो तय गर्नेछ भन्ने मेरो दृढ विश्वास छ । अहिले बनेको अन्तरिम सरकारले राष्ट्रिय क्षतिको पुनर्निर्माण गर्दै ६ महिनामा निर्वाचन सम्पन्न गरी जनप्रतिनिधिमूलक संस्थालाई सत्ता हस्तान्तरण गर्नेछ ।” समयमा निर्वाचन सम्पन्न गर्नु सबै नेपालीको अहिलेको मुख्य कार्यभार रहेकोमाा जोड दिंदै राष्ट्रपति पौडेलले भन्नुभयो, “यो घडीमा म सबै राजनीतिक दल, मुलुकको शासन तथा व्यवस्थापनमा आबद्ध निकाय, बौद्धिक समुदाय र नागरिक समाजलाई असमझदारी र द्वन्द्वरहित भएर सहमति र सहकार्यका साथ निर्वाचनको सफलताको लागि क्रियाशील हुन आह्वान गर्दछु ।” ????????, ? ???? : ?????????? ????? ‘??????? ???? ??? ????????? ????, ????’ ?? ?????? ?????????? ???????? ???? ??????? ???????? ?????? ????? ???????? ?????? ?????????? ????????? ?????,???????????? ????????????? ????, ????????????? ?????? ??????????? ? ?????? : ??????? ?????/???? जेनजी आन्दोलनका क्रममा भदौ २३ र २४ गते भएको अकल्पनीय मानवीय र भौतिक क्षतिप्रति दुःख व्यक्त गर्दै राष्ट्रपति पौडेलले आफूले राष्ट्रको अभिभावकको रूपमा भूमिका निर्वाह गरिरहेको भन्दै अहिलेको अप्ठ्यारो स्थितिबाट पार लगाउन सबै मिलेर काम गर्नुपर्ने स्पष्ट पार्नुभयो । ‘नवपुस्ताको र जनचाहना अनुसार तत्कालीन समयमा जे जति गर्न सकिन्थ्यो सबैले मिलेर गरेको स्पष्ट पार्दै उहाँले भन्नुभयो, ‘मुलुक फेरि एकपटक परिवर्तनको नवमार्गमा प्रवेश गरेको छ ।’ चियापान समारोहमा उपराष्ट्रपति, सभामुख, प्रधान न्यायाधीश, विभिन्न दलका शीर्ष नेता, नेपालस्थित कूटनीतिक नियोगका प्रमुखहरुसहित जेनजी प्रतिनिधिहरू सहभागी थिए ।",
  "fetched_at": "2025-09-19T12:46:12.023587Z",
  "id": "5eda44cfc587079442a93bf458c7f4ac6eb0cb5134b2e9643c656073c0e7481c",
  "images": [
    "https://www.nepaljapan.com/wp-content/uploads/2025/09/Sambidhan-Diwas-scaled-e1758284176898.jpg"
  ],
  "lang": "ne",
  "published_at": "2025-09-19T12:01:48Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "ठूला दलहरुले प्रतिनिधिसभा विघटन गरी गैरदलीय सरकार गठन गर्नु असंवैधानिक भन्दै बिरोध गरिरहेका बेला राष्ट्रपति रामचन्द्र पौडेलले जेनजी आन्दोलनपछि आफूले राष्ट्रको अभिभावकको रूपमा भूमिका निर्वाह गरिरहेको बताउनुभएको छ । संविधान दिवसका अवसरमा राष्ट्रपति भवन शितल निवासमा आयोजित चियापान समारोहलाई सम्बोधन गर्दै राष्ट्रपति पौडेलले अहिलेको अन्तरिम सरकार आम सहमतिको आधारमा बनाएको बताउँदै सो धारणा राख्नुभएको हो &#8230;",
  "tags": null,
  "title": "राष्ट्रको अभिभावकका रूपमा भूमिका निर्वाह गरिरहेछु : राष्ट्रपति पौडेल",
  "url": "https://www.nepaljapan.com/09/19/681672/",
  "version": 1
}
{
  "byline": "Sandeep bhattarai",
  "canonical_hash": "d57b15d8ac5da0850dc6f4eaf7c276650b3fc26af9f02778de7aaac7c721c8ec",
  "content_html": "<p style=\"text-align: justify;\">वरिष्ठ नेत्र रोग चिकित्सक डा सन्दुक रुइतसँग आफूले सरकारलाई सहयोग गर्ने तर सरकारमा सहभागी हुन नसक्ने बताउनुभएको छ । मंगलबार तिलगंगा आँखा प्रतिष्ठान पुग्नुभएको प्रधानमन्त्री सुशील कार्कीलाई डा रुइतले यस्तो जवाफ दिनुभएको हो ।</p>\n<p style=\"text-align: justify;\">प्रधानमन्त्री कार्कीले रुइतसँग आफ्नो नेतृत्वको सरकारमा सहभागी हुनेबारे छलफल गर्नुभएको थियो । विशेष परिस्थीतिमा आफूले सरकारको नेतृत्व गर्नु परेकाले सहयोग गर्न डा. रुइतसँग आग्रह गरेकी थिइन् ।</p>\n<p style=\"text-align: justify;\">तर डा. रुइतले आफूले अस्पतालको काम र बिरामीलाई छाड्न नसक्ने बताए । मन्त्री बन्ने चर्चा चलेपछि रुइतले भने आफू चिकित्सकीय पेसामार्फत नागरिकको सेवामा तल्लीन हुने बताउँदै आउनुभएको छ ।</p>\n<p style=\"text-align: justify;\">यसअघि सोमबार उहाँले सोमबार एक विज्ञप्ति जारी गरी ‘जेनजी’ आन्दोलनपछि बनेको अन्तरिम सरकारमा मन्त्री बन्ने चर्चा हल्लामात्र भएको बताउनुभएको थियो । डा रुइतले लामो चिकित्सकीय यात्रामा साथ दिँदै आएका नेपालीबाट भविष्यमा पनि सद्भाव, साथ र माया पाइरहने विश्वास व्यक्त गर्नुभयो ।</p>\n<h1><a href=\"https://www.nepaljapan.com/09/16/681064/\" rel=\"noopener\" target=\"_blank\">मेरो कर्म बिरामीको सेवा हो, राजनीतिमा संलग्न हुन्न : डा रुइत</a></h1>",
  "content_text": "वरिष्ठ नेत्र रोग चिकित्सक डा सन्दुक रुइतसँग आफूले सरकारलाई सहयोग गर्ने तर सरकारमा सहभागी हुन नसक्ने बताउनुभएको छ । मंगलबार तिलगंगा आँखा प्रतिष्ठान पुग्नुभएको प्रधानमन्त्री सुशील कार्कीलाई डा रुइतले यस्तो जवाफ दिनुभएको हो । प्रधानमन्त्री कार्कीले रुइतसँग आफ्नो नेतृत्वको सरकारमा सहभागी हुनेबारे छलफल गर्नुभएको थियो । विशेष परिस्थीतिमा आफूले सरकारको नेतृत्व गर्नु परेकाले सहयोग गर्न डा. रुइतसँग आग्रह गरेकी थिइन् । तर डा. रुइतले आफूले अस्पतालको काम र बिरामीलाई छाड्न नसक्ने बताए । मन्त्री बन्ने चर्चा चलेपछि रुइतले भने आफू चिकित्सकीय पेसामार्फत नागरिकको सेवामा तल्लीन हुने बताउँदै आउनुभएको छ । यसअघि सोमबार उहाँले सोमबार एक विज्ञप्ति जारी गरी ‘जेनजी’ आन्दोलनपछि बनेको अन्तरिम सरकारमा मन्त्री बन्ने चर्चा हल्लामात्र भएको बताउनुभएको थियो । डा रुइतले लामो चिकित्सकीय यात्रामा साथ दिँदै आएका नेपालीबाट भविष्यमा पनि सद्भाव, साथ र माया पाइरहने विश्वास व्यक्त गर्नुभयो । मेरो कर्म बिरामीको सेवा हो, राजनीतिमा संलग्न हुन्न : डा रुइत",
  "fetched_at": "2025-09-16T08:30:46.231811Z",
  "id": "5e652fca203ea841ad28a7221179f6044626461060e97211f0d7c3616f3ef235",
  "images": [],
  "lang": "ne",
  "published_at": "2025-09-16T08:15:06Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "वरिष्ठ नेत्र रोग चिकित्सक डा सन्दुक रुइतसँग आफूले सरकारलाई सहयोग गर्ने तर सरकारमा सहभागी हुन नसक्ने बताउनुभएको छ । मंगलबार तिलगंगा आँखा प्रतिष्ठान पुग्नुभएको प्रधानमन्त्री सुशील कार्कीलाई डा रुइतले यस्तो जवाफ दिनुभएको हो । प्रधानमन्त्री कार्कीले रुइतसँग आफ्नो नेतृत्वको सरकारमा सहभागी हुनेबारे छलफल गर्नुभएको थियो । विशेष परिस्थीतिमा आफूले सरकारको नेतृत्व गर्नु परेकाले सहयोग गर्न &#8230;",
  "tags": null,
  "title": "प्रधानमन्त्री कार्कीको आग्रहमा, डा रुइतले दिनुभयो यस्तो जवाफ",
  "url": "https://www.nepaljapan.com/09/16/681113/",
  "version": 1
}
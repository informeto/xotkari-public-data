{
  "byline": "नागरिक",
  "canonical_hash": "1e797f23e381e26f29457d71e358a2a375c032656918614b1b8901b1a37deb93",
  "content_html": "<p><img alt=\"\" src=\"https://images.nagariknewscdn.com/2024/third-party/1758449251_GenZ.jpg\" /></p><p>जेन-जी प्रदर्शनका क्रममा घाइते भएकाले गृहमन्त्रीलाई भेटेपछि गृहमन्त्री ओमप्रकाश अर्यालले रियल जेन-जीसँग भेट भएको भन्दै खुसी भएको बताएका छन् ।  </p><p>ज्ञापनपत्र बुझाएपछि सञ्चारकर्मीसँग कुराकानी गर्दै उनीहरूले जेन-जीको नेतृत्व हाइज्याक भएको गुनासो गरे । आफूहरूले गृहमन्त्रीलाई जेन-जीको नेतृत्व हाइज्याक भएको व्यक्तिगत र सामूहिक रुपमा सुनाएका बताउँदै उनीहरूले गृहमन्त्रीले अब एक स्टेप कदम चाल्ने आश्वासन दिएको पनि बताए ।  </p><p>उनले भने, ‘गृहमन्त्री ज्यूलाई हामीले हाम्रो नेतृत्व हाइज्याक भयो भनेर सुनायौँ । उहाँले पनि तपाईंहरू जस्तो रियल घाइते आउनुभएको थिएन भन्नुभयो । उहाँले अब एक स्टेप चाल्ने भन्नुभएको छ । हाम्रो पक्षमा काम गर्ने भन्नुभएको छ । त्यो कति सत्य सावित हुन्छ भोलिले देखाउला । हामीलाई थामथाम थुमथुम पार्न मात्र भनिएको रहेछ भने पनि भन्नु केही छैन ।’</p><p>आफूहरू घाइते अवस्थामा अस्पतालमा लडिरहेका बेला प्रधानमन्त्रीको बार्गेनिङ भएको गुनासो उनीहरूले गरेका छन् । घाइतेले ज्ञापनपत्र बुझाउन जाँदा प्रहरीले रोकेपछि सिंहदरबार अगाडि धर्ना दिएरै भए पनि गृहमन्त्रीलाई भेटेर आफ्ना कुरा राखेका थिए ।</p>",
  "content_text": "जेन-जी प्रदर्शनका क्रममा घाइते भएकाले गृहमन्त्रीलाई भेटेपछि गृहमन्त्री ओमप्रकाश अर्यालले रियल जेन-जीसँग भेट भएको भन्दै खुसी भएको बताएका छन् । ज्ञापनपत्र बुझाएपछि सञ्चारकर्मीसँग कुराकानी गर्दै उनीहरूले जेन-जीको नेतृत्व हाइज्याक भएको गुनासो गरे । आफूहरूले गृहमन्त्रीलाई जेन-जीको नेतृत्व हाइज्याक भएको व्यक्तिगत र सामूहिक रुपमा सुनाएका बताउँदै उनीहरूले गृहमन्त्रीले अब एक स्टेप कदम चाल्ने आश्वासन दिएको पनि बताए । उनले भने, ‘गृहमन्त्री ज्यूलाई हामीले हाम्रो नेतृत्व हाइज्याक भयो भनेर सुनायौँ । उहाँले पनि तपाईंहरू जस्तो रियल घाइते आउनुभएको थिएन भन्नुभयो । उहाँले अब एक स्टेप चाल्ने भन्नुभएको छ । हाम्रो पक्षमा काम गर्ने भन्नुभएको छ । त्यो कति सत्य सावित हुन्छ भोलिले देखाउला । हामीलाई थामथाम थुमथुम पार्न मात्र भनिएको रहेछ भने पनि भन्नु केही छैन ।’ आफूहरू घाइते अवस्थामा अस्पतालमा लडिरहेका बेला प्रधानमन्त्रीको बार्गेनिङ भएको गुनासो उनीहरूले गरेका छन् । घाइतेले ज्ञापनपत्र बुझाउन जाँदा प्रहरीले रोकेपछि सिंहदरबार अगाडि धर्ना दिएरै भए पनि गृहमन्त्रीलाई भेटेर आफ्ना कुरा राखेका थिए ।",
  "fetched_at": "2025-09-21T10:20:37.329019Z",
  "id": "ffb65f79b0dedbb63e7c76599fb4ccc3389d01ed5a288736d7392077ba0171b2",
  "images": [
    "https://images.nagariknewscdn.com/2024/third-party/1758449251_GenZ.jpg"
  ],
  "lang": "ne",
  "published_at": "2025-09-21T10:07:44Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "ज्ञापनपत्र बुझाएपछि सञ्चारकर्मीसँग कुराकानी गर्दै उनीहरूले जेन-जीको नेतृत्व हाइज्याक भएको गुनासो गरे । आफूहरूले गृहमन्त्रीलाई जेन-जीको नेतृत्व हाइज्याक भएको व्यक्तिगत र सामूहिक रुपमा सुनाएका बताउँदै उनीहरूले गृहमन्त्रीले अब एक स्टेप कदम चाल्ने आश्वासन दिए...",
  "tags": null,
  "title": "‘वास्तविक घाइते आउनुभयो भनेर गृहमन्त्री खुसी हुनुभयो’",
  "url": "https://nagariknews.nagariknetwork.com/social-affairs/the-home-minister-was-happy-that-the-real-injured-came-18-37.html",
  "version": 1
}
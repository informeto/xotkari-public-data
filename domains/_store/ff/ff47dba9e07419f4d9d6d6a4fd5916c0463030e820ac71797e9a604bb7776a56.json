{
  "byline": "न्युज अफ नेपाल",
  "canonical_hash": "f2fb0c7021a8c0381c21744b20ba834068cece12e5f3ff29f601b394dd05da2a",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/bhawan-jalera-1-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं । </strong></p>\n\n\n\n<p>जेनजी आन्दोलनको क्रममा भदौ २४ गते उपत्यकामा उच्छृङ्खल समूहले ठूला स्तरको आगजनी र तोडफोड गरेका छन् । उपत्यका प्रहरी कार्यालयका अनुसार काठमाडौं, भक्तपुर र ललितपुरमा प्रहरीले प्रयोग गर्दै आएका २१८ भवनमा क्षति पुगेको छ । तीमध्ये १२२ भवन पूर्णरूपमा जलेका र ९६ वटा आंशिक रूपमा क्षतिग्रस्त भएका छन् ।</p>\n\n\n\n<p>यस्तै, प्रहरीका १२१ गाडीमध्ये ११७ पूर्णरूपमा जलेका र ४ गाडीमा आंशिक क्षति पुगेको छ । साथै १५८ दुईपांग्रे सवारी साधनमा समेत आगजनी गरिएको छ । </p>\n\n\n\n<p>साइबर ब्यूरोका ४ गाडी, रानीपोखरीस्थित उपत्यका प्रहरी कार्यालयमा राखिएका सशस्त्र प्रहरीका ३ गाडी र राष्ट्रिय अनुसन्धान विभागको १ गाडीसमेत जलेका छन् । रानीपोखरीमै भेटिएको टोयोटा गाडी भने कसको हो भन्नेबारे अहिलेसम्म खुलेको छैन ।</p>",
  "content_text": "काठमाडौं । जेनजी आन्दोलनको क्रममा भदौ २४ गते उपत्यकामा उच्छृङ्खल समूहले ठूला स्तरको आगजनी र तोडफोड गरेका छन् । उपत्यका प्रहरी कार्यालयका अनुसार काठमाडौं, भक्तपुर र ललितपुरमा प्रहरीले प्रयोग गर्दै आएका २१८ भवनमा क्षति पुगेको छ । तीमध्ये १२२ भवन पूर्णरूपमा जलेका र ९६ वटा आंशिक रूपमा क्षतिग्रस्त भएका छन् । यस्तै, प्रहरीका १२१ गाडीमध्ये ११७ पूर्णरूपमा जलेका र ४ गाडीमा आंशिक क्षति पुगेको छ । साथै १५८ दुईपांग्रे सवारी साधनमा समेत आगजनी गरिएको छ । साइबर ब्यूरोका ४ गाडी, रानीपोखरीस्थित उपत्यका प्रहरी कार्यालयमा राखिएका सशस्त्र प्रहरीका ३ गाडी र राष्ट्रिय अनुसन्धान विभागको १ गाडीसमेत जलेका छन् । रानीपोखरीमै भेटिएको टोयोटा गाडी भने कसको हो भन्नेबारे अहिलेसम्म खुलेको छैन ।",
  "fetched_at": "2025-09-16T14:44:29.291757Z",
  "id": "ff47dba9e07419f4d9d6d6a4fd5916c0463030e820ac71797e9a604bb7776a56",
  "images": [
    "https://newsofnepal.com/wp-content/uploads/2025/09/bhawan-jalera-1-150x150.png"
  ],
  "lang": "ne",
  "published_at": "2025-09-16T14:32:54Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/bhawan-jalera-1-150x150.png\" style=\"display: block; margin-bottom: 5px; clear: both;\" width=\"150\" />काठमाडौं । जेनजी आन्दोलनको क्रममा भदौ २४ गते उपत्यकामा उच्छृङ्खल समूहले ठूला स्तरको आगजनी र तोडफोड गरेका छन् । उपत्यका प्रहरी कार्यालयका अनुसार काठमाडौं, भक्तपुर र ललितपुरमा प्रहरीले प्रयोग गर्दै आएका २१८ भवनमा क्षति पुगेको छ । तीमध्ये १२२ भवन पूर्णरूपमा जलेका र ९६ वटा आंशिक रूपमा क्षतिग्रस्त भएका छन् । यस्तै, प्रहरीका १२१ गाडीमध्ये [&#8230;]",
  "tags": null,
  "title": "उच्छृङ्खल समूहद्वारा उपत्यकामा २१८ प्रहरी भवन र २७९ सवारी साधनमा आगजनी",
  "url": "https://newsofnepal.com/2025/09/16/731609/",
  "version": 1
}
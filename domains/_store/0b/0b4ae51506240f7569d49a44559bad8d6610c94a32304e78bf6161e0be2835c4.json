{
  "byline": "देश सञ्चार",
  "canonical_hash": "af0754033f305909fb01828a0b1ce2657e7389ce2092ccdea9d5640b4ae1f19f",
  "content_html": "<p>काठमाडौँ– नवनियुक्त प्रधानमन्त्री सुशीला कार्की नेतृत्वमा मन्त्रिपरिषद् बैठक आइतबार साँझ बस्दैछ।</p>\n<p>बैठकले गत भदौ २३ र २४ गते भएको आन्दोलन र त्यसमा भएको दमनविरुद्ध छानबिन समिति बनाउनेलगायतका विषयमा छलफल गर्ने स्रोतले जानकारी दिएको छ।</p>\n<p>प्रधानमन्त्रीसहित अर्थमन्त्री रामेश्वर खनाल, उर्जा तथा भौतिक पूर्वाधारमन्त्री कुलमान घिसिङ र गृह तथा कानुनमन्त्री ओमप्रकाश अर्यालको मन्त्रिपरिषद्‌ले आफ्ना सहकर्मी मन्त्रीहरूको नाममाथि पनि छलफल गर्ने बुझिएको छ।</p>\n<p>यसबाहेक राजस्व अनुसन्धान विभाग, सम्पति शुद्धिकरण विभाग र राष्ट्रिय अनुसन्धान विभागलाई प्रधानमन्त्री मातहतबाट हटाउनेबारे पनि मन्त्रिपरिषद्‌मा छलफल हुने स्रोतले जानकारी दिएको छ।</p>",
  "content_text": "काठमाडौँ– नवनियुक्त प्रधानमन्त्री सुशीला कार्की नेतृत्वमा मन्त्रिपरिषद् बैठक आइतबार साँझ बस्दैछ। बैठकले गत भदौ २३ र २४ गते भएको आन्दोलन र त्यसमा भएको दमनविरुद्ध छानबिन समिति बनाउनेलगायतका विषयमा छलफल गर्ने स्रोतले जानकारी दिएको छ। प्रधानमन्त्रीसहित अर्थमन्त्री रामेश्वर खनाल, उर्जा तथा भौतिक पूर्वाधारमन्त्री कुलमान घिसिङ र गृह तथा कानुनमन्त्री ओमप्रकाश अर्यालको मन्त्रिपरिषद्‌ले आफ्ना सहकर्मी मन्त्रीहरूको नाममाथि पनि छलफल गर्ने बुझिएको छ। यसबाहेक राजस्व अनुसन्धान विभाग, सम्पति शुद्धिकरण विभाग र राष्ट्रिय अनुसन्धान विभागलाई प्रधानमन्त्री मातहतबाट हटाउनेबारे पनि मन्त्रिपरिषद्‌मा छलफल हुने स्रोतले जानकारी दिएको छ।",
  "fetched_at": "2025-09-21T06:53:29.766955Z",
  "id": "0b4ae51506240f7569d49a44559bad8d6610c94a32304e78bf6161e0be2835c4",
  "images": [],
  "lang": "ne",
  "published_at": "2025-09-21T06:53:26Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ– नवनियुक्त प्रधानमन्त्री सुशीला कार्की नेतृत्वमा मन्त्रिपरिषद् बैठक आइतबार साँझ...",
  "tags": null,
  "title": "मन्त्रिपरिषद् बैठक बस्दै, मन्त्रीहरू नियुक्तिबारे पनि छलफल हुने",
  "url": "https://deshsanchar.com/2025/09/21/1096525/",
  "version": 1
}
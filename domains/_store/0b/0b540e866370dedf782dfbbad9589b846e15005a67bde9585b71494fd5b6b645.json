{
  "byline": "नागरिक",
  "canonical_hash": "116ea3e022e2539058c1a30f59a26eb0a459fb53e987dfc2eac9e24e993f3621",
  "content_html": "<p><img alt=\"\" src=\"https://images.nagariknewscdn.com/2025/third-party/1737025110_pakrau_)_.jpg\" /></p><p>तनहुँमा १४ वर्षीया बालिकालाई जबरजस्ती करणी गरेको अभियोगमा प्रहरीले एक जनालाई नियन्त्रणमा लिएको छ।</p><p>भानु नगरपालिका-३ तुरतुरेस्थित श्रेष्ठ मेडिकलमा कार्यरत सिराहा लहान नगरपालिका-१२ घर भएका ४१ वर्षीय सुमित शाहलाई शनिबार बिहान प्रहरीले पक्राउ गरेको छ।</p><p>सुमितले ती बालिकालाई सोही मेडिकलमा जबरजस्ती करणी गरेको भन्ने उजुरीको आधारमा प्रहरी चौकी तुरतुरेबाट खटिएको प्रहरीले उनलाई पक्राउ गरेको हो।</p><p>प्रहरीले घटनाका सम्बन्धमा आवश्यक अनुसन्धान भइरहेको जनाएको छ ।</p>",
  "content_text": "तनहुँमा १४ वर्षीया बालिकालाई जबरजस्ती करणी गरेको अभियोगमा प्रहरीले एक जनालाई नियन्त्रणमा लिएको छ। भानु नगरपालिका-३ तुरतुरेस्थित श्रेष्ठ मेडिकलमा कार्यरत सिराहा लहान नगरपालिका-१२ घर भएका ४१ वर्षीय सुमित शाहलाई शनिबार बिहान प्रहरीले पक्राउ गरेको छ। सुमितले ती बालिकालाई सोही मेडिकलमा जबरजस्ती करणी गरेको भन्ने उजुरीको आधारमा प्रहरी चौकी तुरतुरेबाट खटिएको प्रहरीले उनलाई पक्राउ गरेको हो। प्रहरीले घटनाका सम्बन्धमा आवश्यक अनुसन्धान भइरहेको जनाएको छ ।",
  "fetched_at": "2025-09-21T13:52:46.636138Z",
  "id": "0b540e866370dedf782dfbbad9589b846e15005a67bde9585b71494fd5b6b645",
  "images": [
    "https://images.nagariknewscdn.com/2025/third-party/1737025110_pakrau_)_.jpg"
  ],
  "lang": "ne",
  "published_at": "2025-09-21T13:18:58Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "तनहुँमा १४ वर्षीयाबालिकालाई जबरजस्ती करणी गरेको अभियोगमा प्रहरीले एक जनालाई नियन्त्रणमा लिएको छ।...",
  "tags": null,
  "title": "बालिका करणी अभियोगमा तनहुँबाट एक पक्राउ",
  "url": "https://nagariknews.nagariknetwork.com/social-affairs/man-arrested-from-tanahun-on-charges-of-raping-minor-girl-13-40.html",
  "version": 1
}
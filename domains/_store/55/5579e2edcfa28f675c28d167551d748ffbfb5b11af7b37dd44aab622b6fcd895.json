{
  "byline": "राजधानी समाचारदाता",
  "canonical_hash": "1ac25a221f4d63956e85406a07dba141fd229ca1145894ff234cdc7f8edcf7c0",
  "content_html": "<img alt=\"\" class=\"attachment-full size-full wp-post-image\" height=\"1252\" src=\"https://rajdhanidaily.com/wp-content/uploads/2025/09/Dayahang-Miruna-scaled.jpeg\" style=\"float: left; margin: 0 15px 15px 0;\" width=\"2560\" />\n<p>काठमाडौं । ‘जेनजी’ पुस्ताको आन्दोलनका कारण चलचित्र ‘जारी २ ः सङ अफ च्याब्रुङ’ यो शुक्रवार रिलिज हुन सकेन् । २०८० सालको सर्वाधिक सफल चलचित्र ‘जारी’को सफलतापछि सिक्वेलको रूपमा यो चलचित्र निर्माण गरिएको हो ।</p>\n\n\n\n<p>३ असोज संविधान दिवसको अवसर पारेर यो चलचित्र रिलिजको तयारी हुँदै थियो । मुलुकमा ‘जेनजी’ पुस्ताको आन्दोलन चर्केपछि यसका निर्देशक उपेन्द्र सुब्बाले आफ्नो चलचित्रको रिलिज स्थगित गरेका थिए ।</p>\n\n\n\n<p>यसै बिच निर्देशक उपेन्द्रले एक विज्ञप्ति जारी गर्दै ‘जारी २ ः सङ अफ च्याब्रुङ’को नयाँ प्रदर्शन मिति घोषणा गरिएको बताएका छन् । अब यो चलचित्र भाइटिकाको अवसर परेर आगामी ६ कार्तिकमा रिलिज गर्ने बताएका छन् । सो मितिमा अन्य चलचित्र रिलिज हुने भए पनि यो वर्ष राम्रो तिथि नभएकाले तिहारको भाइटिकामै रिलिज गर्नु पर्ने बाध्यता आएको पनि उनले बताएका छन् । यो चलचित्रलाई उपेन्द्र आफैँले लेखेका हुन् ।</p>\n\n\n\n<p>चलचित्रको नयाँ रिलिज मिति घोषणासँगै ‘जारी २ ः सङ अफ च्याब्रुङ’ नयाँ दुई वटा पोस्टर पनि सार्वजनिक गरिएको छ । यो चलचित्रमा दयाहाङ, मिरुना, विजय, बुद्धिसहित ऋचा शर्मा, पुष्कर गुरुङ, प्रेम सुब्बा, माओत्से गुरुङ, मानहाङ लावती, विष्णु मोक्तान, कमलमणि नेपाल, अनिल सुब्बा, रेखा लिम्बु, वेदना राई र सिर्जना निङ्लेखुको मुख्य भूमिका रहेको छ । बाँसुरी फिल्मस् र कबड्डी फिल्मस्को ब्यानरमा निर्माण भएको यो चलचित्रको निर्मातामा रामबाबु गुरुङ, मधु मिजार, जीवन गुरुङ रहेका छन् ।</p>\n<p>The post <a href=\"https://rajdhanidaily.com/id/122060/\" rel=\"nofollow\">भाइटिकामा पुग्यो  ‘जारी २’</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । ‘जेनजी’ पुस्ताको आन्दोलनका कारण चलचित्र ‘जारी २ ः सङ अफ च्याब्रुङ’ यो शुक्रवार रिलिज हुन सकेन् । २०८० सालको सर्वाधिक सफल चलचित्र ‘जारी’को सफलतापछि सिक्वेलको रूपमा यो चलचित्र निर्माण गरिएको हो । ३ असोज संविधान दिवसको अवसर पारेर यो चलचित्र रिलिजको तयारी हुँदै थियो । मुलुकमा ‘जेनजी’ पुस्ताको आन्दोलन चर्केपछि यसका निर्देशक उपेन्द्र सुब्बाले आफ्नो चलचित्रको रिलिज स्थगित गरेका थिए । यसै बिच निर्देशक उपेन्द्रले एक विज्ञप्ति जारी गर्दै ‘जारी २ ः सङ अफ च्याब्रुङ’को नयाँ प्रदर्शन मिति घोषणा गरिएको बताएका छन् । अब यो चलचित्र भाइटिकाको अवसर परेर आगामी ६ कार्तिकमा रिलिज गर्ने बताएका छन् । सो मितिमा अन्य चलचित्र रिलिज हुने भए पनि यो वर्ष राम्रो तिथि नभएकाले तिहारको भाइटिकामै रिलिज गर्नु पर्ने बाध्यता आएको पनि उनले बताएका छन् । यो चलचित्रलाई उपेन्द्र आफैँले लेखेका हुन् । चलचित्रको नयाँ रिलिज मिति घोषणासँगै ‘जारी २ ः सङ अफ च्याब्रुङ’ नयाँ दुई वटा पोस्टर पनि सार्वजनिक गरिएको छ । यो चलचित्रमा दयाहाङ, मिरुना, विजय, बुद्धिसहित ऋचा शर्मा, पुष्कर गुरुङ, प्रेम सुब्बा, माओत्से गुरुङ, मानहाङ लावती, विष्णु मोक्तान, कमलमणि नेपाल, अनिल सुब्बा, रेखा लिम्बु, वेदना राई र सिर्जना निङ्लेखुको मुख्य भूमिका रहेको छ । बाँसुरी फिल्मस् र कबड्डी फिल्मस्को ब्यानरमा निर्माण भएको यो चलचित्रको निर्मातामा रामबाबु गुरुङ, मधु मिजार, जीवन गुरुङ रहेका छन् । The post भाइटिकामा पुग्यो ‘जारी २’ appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-18T07:39:09.398113Z",
  "id": "5579e2edcfa28f675c28d167551d748ffbfb5b11af7b37dd44aab622b6fcd895",
  "images": [
    "https://rajdhanidaily.com/wp-content/uploads/2025/09/Dayahang-Miruna-scaled.jpeg"
  ],
  "lang": "ne",
  "published_at": "2025-09-18T07:38:29Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"1252\" src=\"https://rajdhanidaily.com/wp-content/uploads/2025/09/Dayahang-Miruna-scaled.jpeg\" style=\"float: left; margin: 0 15px 15px 0;\" width=\"2560\" />काठमाडौं । ‘जेनजी’ पुस्ताको आन्दोलनका कारण चलचित्र ‘जारी २ ः सङ अफ च्याब्रुङ’ यो शुक्रवार रिलिज हुन सकेन् । २०८० सालको सर्वाधिक सफल चलचित्र ‘जारी’को सफलतापछि सिक्वेलको रूपमा यो चलचित्र निर्माण गरिएको हो । ३ असोज संविधान दिवसको अवसर पारेर यो चलचित्र रिलिजको तयारी हुँदै थियो । मुलुकमा ‘जेनजी’ पुस्ताको आन्दोलन चर्केपछि यसका निर्देशक उपेन्द्र [&#8230;]</p>\n<p>The post <a href=\"https://rajdhanidaily.com/id/122060/\" rel=\"nofollow\">भाइटिकामा पुग्यो  ‘जारी २’</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "भाइटिकामा पुग्यो  ‘जारी २’",
  "url": "https://rajdhanidaily.com/id/122060/",
  "version": 1
}
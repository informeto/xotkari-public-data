{
  "byline": "देश सञ्चार",
  "canonical_hash": "6d2433f0e2e024203fd6ce76e8d9688bd9f7c09bf29a8e09dc253b2ac7a3a1f4",
  "content_html": "<p>काठमाडौँ – सरकारले जेनजी आन्दोलनका क्रममा भएको दमन, घुसपैठ तथा आगजनीका घटनाबारे छानबिन गर्न पूर्वन्यायाधीश गौरीबहादुर कार्कीको नेतृत्वमा न्यायिक छानबिन समिति गठन हुने भएको छ।</p>\n<p>आइतबार सिंहदरबारमा बसेको मन्त्रिपरिषदको बैठकले कार्कीलाई न्यायिक छानबिन समितिको नेतृत्व दिने विषयमा छलफल भएको हो। उनी उच्च अदालतको न्यायाधीशबाट अवकास भएका स्वच्छ छविका व्यक्ति मानिन्छन्।</p>\n<p>भदौ २३ र २४ गते जेनजीले गरेको आन्दोलनका क्रममा हालसम्म ७३ जनाको निधन भएको छ भने सार्वजनिक तथा निजी सम्पत्ति आगजनी गरिएको छ।</p>\n<p>सिंहदरबार र सवोच्च अदालत जस्ता निकायसमेत आन्दोलनको चपेटामा परेका छन्।</p>",
  "content_text": "काठमाडौँ – सरकारले जेनजी आन्दोलनका क्रममा भएको दमन, घुसपैठ तथा आगजनीका घटनाबारे छानबिन गर्न पूर्वन्यायाधीश गौरीबहादुर कार्कीको नेतृत्वमा न्यायिक छानबिन समिति गठन हुने भएको छ। आइतबार सिंहदरबारमा बसेको मन्त्रिपरिषदको बैठकले कार्कीलाई न्यायिक छानबिन समितिको नेतृत्व दिने विषयमा छलफल भएको हो। उनी उच्च अदालतको न्यायाधीशबाट अवकास भएका स्वच्छ छविका व्यक्ति मानिन्छन्। भदौ २३ र २४ गते जेनजीले गरेको आन्दोलनका क्रममा हालसम्म ७३ जनाको निधन भएको छ भने सार्वजनिक तथा निजी सम्पत्ति आगजनी गरिएको छ। सिंहदरबार र सवोच्च अदालत जस्ता निकायसमेत आन्दोलनको चपेटामा परेका छन्।",
  "fetched_at": "2025-09-21T11:16:56.270677Z",
  "id": "550af2f41f91001be94b62b01ef2d38ad83b2b94c978842d3c9f0deb0e687f1f",
  "images": [],
  "lang": "ne",
  "published_at": "2025-09-21T11:13:22Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ – सरकारले जेनजी आन्दोलनका क्रममा भएको दमन, घुसपैठ तथा...",
  "tags": null,
  "title": "पूर्वन्यायाधीश कार्कीको नेतृत्वमामा न्यायिक छानबिन हुने",
  "url": "https://deshsanchar.com/2025/09/21/1096629/",
  "version": 1
}
{
  "byline": "नागरिक",
  "canonical_hash": "4d086ecd8da3e27bb1832164234f656ecc6a88a1dcc5baf337c096b74a90209a",
  "content_html": "<p><img alt=\"\" src=\"https://images.nagariknewscdn.com/authors/1757847109_Bara_Kalaiya.jpg\" /></p><p>गत सोमबारदेखि भ्रष्टाचार र सुशासन कायम गर्न जेन-जीले सुरु गरेको आन्दोलनले प्रभावित बनेको सर्वसाधारणको जनजीवन  सामान्य बन्न थालेको छ ।  </p><p>सरकारी कार्यालयमा सेवाग्राहीको भिड, यातायातको साधन निर्वाध रुपले चल्न थालेका छन् । शिक्षण संस्थामा पठन पाठन सुरु भएको छ । उद्योग तथा व्यापार व्यावसाय सञ्चालनमा आएका छन् ।  </p><p>सदरमुकाम कलैया लगायत बाराको बजार क्षेत्र सिमरा, जीतपुर, निजगढलगायतका ठाउँमा मानिसको आवतजावत बढेको छ । पूर्वपश्चिम महेन्द्र राजमार्ग र पृथ्मी राजमार्गमा सवारीसाधनको संख्या बढेको छ । सार्वजनिक सवारीसँगै ढुवानीबाहक सवारी गुडेका छन् ।  </p><p>सरकारी कामकाजका लागि सदरमुकाम कलैयामा रहेको जिल्ला प्रशासन कार्यालय, कलैया प्रदेशिक अस्पताल, यातायात कार्यालय, मालपोत, नापीलगायतका कार्यालयमा बिहान १० बजेदेखि नै सेवाग्राहीको भिड लागेको छ ।  </p><p>जेन-जी आन्दोलनको क्रममा जिल्लामा रहेका सरकारी र व्यक्तिगत सम्पत्ति लुटपाट, तोडफोड र आगजनी हुन थालेपछि कर्फ्यू लगाइएको बाराका प्रमुख जिल्ला अधिकारी प्रकाश पौडेलले बताए।</p>",
  "content_text": "गत सोमबारदेखि भ्रष्टाचार र सुशासन कायम गर्न जेन-जीले सुरु गरेको आन्दोलनले प्रभावित बनेको सर्वसाधारणको जनजीवन सामान्य बन्न थालेको छ । सरकारी कार्यालयमा सेवाग्राहीको भिड, यातायातको साधन निर्वाध रुपले चल्न थालेका छन् । शिक्षण संस्थामा पठन पाठन सुरु भएको छ । उद्योग तथा व्यापार व्यावसाय सञ्चालनमा आएका छन् । सदरमुकाम कलैया लगायत बाराको बजार क्षेत्र सिमरा, जीतपुर, निजगढलगायतका ठाउँमा मानिसको आवतजावत बढेको छ । पूर्वपश्चिम महेन्द्र राजमार्ग र पृथ्मी राजमार्गमा सवारीसाधनको संख्या बढेको छ । सार्वजनिक सवारीसँगै ढुवानीबाहक सवारी गुडेका छन् । सरकारी कामकाजका लागि सदरमुकाम कलैयामा रहेको जिल्ला प्रशासन कार्यालय, कलैया प्रदेशिक अस्पताल, यातायात कार्यालय, मालपोत, नापीलगायतका कार्यालयमा बिहान १० बजेदेखि नै सेवाग्राहीको भिड लागेको छ । जेन-जी आन्दोलनको क्रममा जिल्लामा रहेका सरकारी र व्यक्तिगत सम्पत्ति लुटपाट, तोडफोड र आगजनी हुन थालेपछि कर्फ्यू लगाइएको बाराका प्रमुख जिल्ला अधिकारी प्रकाश पौडेलले बताए।",
  "fetched_at": "2025-09-14T12:17:24.806720Z",
  "id": "17edbfb80f471f91937eb8210dde10a5b93d6128fc82886967cbfc3a84e3f2fc",
  "images": [
    "https://images.nagariknewscdn.com/authors/1757847109_Bara_Kalaiya.jpg"
  ],
  "lang": "ne",
  "published_at": "2025-09-14T10:51:56Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "सरकारी कार्यालयमा सेवाग्राहीको भिड, यातायातको साधन निर्वाध रुपले चल्न थालेका छन् । शिक्षण संस्थामा पठन पाठन सुरु भएको छ । उद्योग तथा व्यापार व्यावसाय सञ्चालनमा आएका छन् ।...",
  "tags": null,
  "title": "बढ्यो चहलपहल, कार्यालयमा सेवाग्राहीको भिड",
  "url": "https://nagariknews.nagariknetwork.com/social-affairs/increased-activity-crowds-of-service-recipients-in-the-office-91-81.html",
  "version": 1
}
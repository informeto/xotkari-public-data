{
  "byline": "न्युज अफ नेपाल",
  "canonical_hash": "64e1fd054cd55897d6b5491abd38f88cee121d74b01742bd12fb04c48ce0e4ec",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/sita-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं ।</strong><br /></p>\n\n\n\n<p>भेट्रान अलराउन्डर सीता रानामगर ७ महिनापछि नेपाली राष्ट्रिय महिला क्रिकेट टोलीमा फर्केकी छन् ।नेपालले आगामी अक्टोबर २ देखि ८ तारिखसम्म हुने मलेसियाविरुद्धको खेल खेल्ने टोलीमा सीता टोलीमा अटाएकी हुन् । नेपाली टोलीले मलेसियासँग ५ खेलको टी–२० आई सिरिज खेल्दैछ । उक्त खेलका लागि नेपाल क्रिकेट संघ (क्यान) ले शनिबार घोषणा गरेको टोलीमा सीतालाई पनि समेटेको हो ।<br /></p>\n\n\n\n<p>३३ वर्षीया सीताले पछिल्लो पटक गत फेब्रुअरीमा घरेलु मैदानमा थाइल्यान्ड र नेदरल्यान्ड्ससँग भएको सिरिज खेलेकी थिइन् । त्यसयता उनी चोटको कारण खेलबाट टाढा भएकी थिइन् ।सीता टी–२० आईमा सर्वाधिक विकेट लिने नेपाली खेलाडी हुन् । उनले ५५ इनिङ्समा ५८ विकेट लिएकी छन् । उनी नेपाली महिला क्रिकेटमा ५० विकेट लिने उक मात्र बलर हुन् ।</p>",
  "content_text": "काठमाडौं । भेट्रान अलराउन्डर सीता रानामगर ७ महिनापछि नेपाली राष्ट्रिय महिला क्रिकेट टोलीमा फर्केकी छन् ।नेपालले आगामी अक्टोबर २ देखि ८ तारिखसम्म हुने मलेसियाविरुद्धको खेल खेल्ने टोलीमा सीता टोलीमा अटाएकी हुन् । नेपाली टोलीले मलेसियासँग ५ खेलको टी–२० आई सिरिज खेल्दैछ । उक्त खेलका लागि नेपाल क्रिकेट संघ (क्यान) ले शनिबार घोषणा गरेको टोलीमा सीतालाई पनि समेटेको हो । ३३ वर्षीया सीताले पछिल्लो पटक गत फेब्रुअरीमा घरेलु मैदानमा थाइल्यान्ड र नेदरल्यान्ड्ससँग भएको सिरिज खेलेकी थिइन् । त्यसयता उनी चोटको कारण खेलबाट टाढा भएकी थिइन् ।सीता टी–२० आईमा सर्वाधिक विकेट लिने नेपाली खेलाडी हुन् । उनले ५५ इनिङ्समा ५८ विकेट लिएकी छन् । उनी नेपाली महिला क्रिकेटमा ५० विकेट लिने उक मात्र बलर हुन् ।",
  "fetched_at": "2025-09-21T04:55:32.861069Z",
  "id": "0a5ccdad2e41ba6ed43f048581cb73db7388ae54791861eab1c99669bd0b93bc",
  "images": [
    "https://newsofnepal.com/wp-content/uploads/2025/09/sita-150x150.jpg"
  ],
  "lang": "ne",
  "published_at": "2025-09-21T04:45:06Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/sita-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं । भेट्रान अलराउन्डर सीता रानामगर ७ महिनापछि नेपाली राष्ट्रिय महिला क्रिकेट टोलीमा फर्केकी छन् ।नेपालले आगामी अक्टोबर २ देखि ८ तारिखसम्म हुने मलेसियाविरुद्धको खेल खेल्ने टोलीमा सीता टोलीमा अटाएकी हुन् । नेपाली टोलीले मलेसियासँग ५ खेलको टी–२० आई सिरिज खेल्दैछ । उक्त खेलका लागि नेपाल क्रिकेट संघ (क्यान) ले शनिबार घोषणा गरेको टोलीमा सीतालाई [&#8230;]",
  "tags": null,
  "title": "सीता राष्ट्रिय टोलीमा फर्किन्",
  "url": "https://newsofnepal.com/2025/09/21/732448/",
  "version": 1
}
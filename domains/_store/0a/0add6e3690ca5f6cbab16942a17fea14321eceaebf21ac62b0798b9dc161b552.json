{
  "byline": "नागरिक",
  "canonical_hash": "f194d18cf7a2fcbd831fe3d6f9385693436ceb2f9ca7a281ed52303a16d0ad3b",
  "content_html": "<p><img alt=\"\" src=\"https://images.nagariknewscdn.com/2025/third-party/1757665706_jhapa%20prasasan.jpg\" /></p><p>जेनजी आन्दोलनका क्रममा झापाका प्रमुख सहरहरुमा लगाइएको निषेधाज्ञा अझै कायम छ । गत सोमबार र मंगलबार भएको प्रदर्शन तथा आगजनी र तोडफोड भएपछि झापा प्रशासनले कर्फ्यू तथा निषेधाज्ञा लगाएको थियो ।  </p><p>प्रमुख जिल्ला अधिकारी गोपालप्रसाद अधिकारीले मंगलबार एक सूचना जारी गर्दै बिर्तामोड, भद्रपुर र दमक नगरपालिका क्षेत्रमा राति ८ बजेदेखि बुधबार बिहान ४ बजेसम्म निषेधाज्ञा जारी रहेको बताए ।  </p><p>बिर्तामोड र दमक नगरपालिकाको सम्पूर्ण क्षेत्र तथा भद्रपुर नगरक्षेत्रको पूर्वमा चन्द्रगढी एयरपोर्ट, पश्चिममा लेखनाथ चोक, उत्तरमा धनुषमोड र दक्षिणमा राष्ट्रिय वाणिज्य बैंकसम्म निषेधाज्ञा कायम रहने सूचनामा उल्लेख छ ।  </p><p>प्रजिअ अधिकारीले पूर्वपश्चिम राजमार्ग भएर चल्ने सवारी साधनको हकमा भने निषेधाज्ञा कायम नहुने बताएका छन् ।  </p><figure class=\"image\"><img src=\"https://images.nagariknewscdn.com/2025/third-party/1758025602_Jhapa%20news.jpg\" /></figure>",
  "content_text": "जेनजी आन्दोलनका क्रममा झापाका प्रमुख सहरहरुमा लगाइएको निषेधाज्ञा अझै कायम छ । गत सोमबार र मंगलबार भएको प्रदर्शन तथा आगजनी र तोडफोड भएपछि झापा प्रशासनले कर्फ्यू तथा निषेधाज्ञा लगाएको थियो । प्रमुख जिल्ला अधिकारी गोपालप्रसाद अधिकारीले मंगलबार एक सूचना जारी गर्दै बिर्तामोड, भद्रपुर र दमक नगरपालिका क्षेत्रमा राति ८ बजेदेखि बुधबार बिहान ४ बजेसम्म निषेधाज्ञा जारी रहेको बताए । बिर्तामोड र दमक नगरपालिकाको सम्पूर्ण क्षेत्र तथा भद्रपुर नगरक्षेत्रको पूर्वमा चन्द्रगढी एयरपोर्ट, पश्चिममा लेखनाथ चोक, उत्तरमा धनुषमोड र दक्षिणमा राष्ट्रिय वाणिज्य बैंकसम्म निषेधाज्ञा कायम रहने सूचनामा उल्लेख छ । प्रजिअ अधिकारीले पूर्वपश्चिम राजमार्ग भएर चल्ने सवारी साधनको हकमा भने निषेधाज्ञा कायम नहुने बताएका छन् ।",
  "fetched_at": "2025-09-16T13:53:08.322074Z",
  "id": "0add6e3690ca5f6cbab16942a17fea14321eceaebf21ac62b0798b9dc161b552",
  "images": [
    "https://images.nagariknewscdn.com/2025/third-party/1757665706_jhapa%20prasasan.jpg",
    "https://images.nagariknewscdn.com/2025/third-party/1758025602_Jhapa%20news.jpg"
  ],
  "lang": "ne",
  "published_at": "2025-09-16T12:25:44Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "प्रजिअ अधिकारीले पूर्वपश्चिम राजमार्ग भएर चल्ने सवारी साधनको हकमा भने निषेधाज्ञा कायम नहुने बताएका छन् ।...",
  "tags": null,
  "title": "झापाका प्रमुख सहरमा अझै निषेधाज्ञा",
  "url": "https://nagariknews.nagariknetwork.com/social-affairs/prohibition-still-in-place-in-major-cities-of-jhapa-76-64.html",
  "version": 1
}
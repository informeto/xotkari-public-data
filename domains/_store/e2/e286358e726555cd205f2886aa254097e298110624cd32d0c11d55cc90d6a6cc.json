{
  "byline": "नेपालन्युज",
  "canonical_hash": "b41f4496bfc4bdf8707d0b3771f7cf6ffe1409fbed82d3b14dd2f9bea3cd4497",
  "content_html": "<p><strong>काठमाडौं।</strong> नेपाली कांग्रेसका उपसभापति पूर्णबहादुर खड्काले सभापति शेरबहादुर देउवा र केन्द्रीय सदस्य आरजु राणा देउवामाथि जेन-जी प्रदर्शनमा क्रममा भएको आक्रमणको भर्त्सना गरेका छन्। उपसभापति खड्काले आज विज्ञप्ति जारी गर्दै घटनाको भर्त्सना गरेका हुन्।</p>\n\n\n\n<p>‘अमानवीय र बर्बरतापूर्ण घटनाको भौतिक आक्रमण निन्दनीय र भर्त्सनायोग्य छ’, विज्ञप्तिमा लेखिएको छ।</p>\n\n\n\n<p>उपसभापति खड्काले विज्ञप्तिमा संसद् विघटनको पनि भर्त्सना गरेका छन्। यसले संविधान र यसले प्रदत्त अधिकार पनि खोसिएको उनले स्पष्ट पारेका छन्। साथै उनले २३ र २४ गते भएको अराजक घटनाको छानबिन गर्न पनि माग गरेका छन्।</p>",
  "content_text": "काठमाडौं। नेपाली कांग्रेसका उपसभापति पूर्णबहादुर खड्काले सभापति शेरबहादुर देउवा र केन्द्रीय सदस्य आरजु राणा देउवामाथि जेन-जी प्रदर्शनमा क्रममा भएको आक्रमणको भर्त्सना गरेका छन्। उपसभापति खड्काले आज विज्ञप्ति जारी गर्दै घटनाको भर्त्सना गरेका हुन्। ‘अमानवीय र बर्बरतापूर्ण घटनाको भौतिक आक्रमण निन्दनीय र भर्त्सनायोग्य छ’, विज्ञप्तिमा लेखिएको छ। उपसभापति खड्काले विज्ञप्तिमा संसद् विघटनको पनि भर्त्सना गरेका छन्। यसले संविधान र यसले प्रदत्त अधिकार पनि खोसिएको उनले स्पष्ट पारेका छन्। साथै उनले २३ र २४ गते भएको अराजक घटनाको छानबिन गर्न पनि माग गरेका छन्।",
  "fetched_at": "2025-09-14T11:57:58.116201Z",
  "id": "e286358e726555cd205f2886aa254097e298110624cd32d0c11d55cc90d6a6cc",
  "images": [],
  "lang": "en",
  "published_at": "2025-09-14T11:22:41Z",
  "source": {
    "domain": "nepalnews.com",
    "id": "nepalnews",
    "name": "Nepalnews"
  },
  "summary": "काठमाडौं। नेपाली कांग्रेसका उपसभापति पूर्णबहादुर खड्काले सभापति शेरबहादुर देउवा र केन्द्रीय सदस्य आरजु राणा देउवामाथि जेन-जी प्रदर्शनमा क्रममा भएको आक्रमणको भर्त्सना गरेका छन्। उपसभापति खड्काले आज विज्ञप्ति जारी गर्दै घटनाको भर्त्सना गरेका हुन्। ‘अमानवीय र बर्बरतापूर्ण घटनाको भौतिक आक्रमण निन्दनीय र भर्त्सनायोग्य छ’, विज्ञप्तिमा लेखिएको छ। उपसभापति खड्काले विज्ञप्तिमा संसद् विघटनको पनि भर्त्सना गरेका छन्। [&#8230;]",
  "tags": null,
  "title": "देउवा दम्पतीमाथिको आक्रमण र संसद् विघटनको कांग्रेस उपसभापतिद्वारा भर्त्सना",
  "url": "https://nepalnews.com/2025/09/14/congress-vice-president-condemns-attack-on-deuba-couple-and-dissolution-of-parliament/",
  "version": 1
}
{
  "byline": "विनोद सुवेदी",
  "canonical_hash": "849ab5e2155714f7f235653e018593201fc83cc421bbe34f52c7a281f23e1ac2",
  "content_html": "<p><img alt=\"\" src=\"https://images.nagariknewscdn.com/2024/third-party/1711201784_bhansar%20(3)%20(1).jpg\" /></p><p>विराटनगर भन्सार नाकाबाट आयात सुरु भएको छ । जेन-जीको आन्दोलन पछि ठप्प भएको विराटनगर नाकाको आयात शुक्रबारदेखि सुरु भएको विराटनगर भन्सार कार्यालयले जनाएको छ ।</p><p>शुक्रबारदेखि अत्यावश्यक बस्तुको जाँचपास सुरु गरिएको विराटनगर भन्सार कार्यालयका प्रमुख उमेश श्रेष्ठले जानकारी दिए । उनका अनुसार शुक्रबार विराटनगर भन्सार कार्यालयले ७ वटा एलपी ग्याँसका बुलेट जाँचपास भई गन्तव्यतर्फ पठाएको छ। </p><p>शनिबारदेखि आयात–निर्यात नियमित गर्ने विराटनगर भन्सार कार्यालयको तयारी रहेको श्रेष्ठले बताए । सुरक्षाको अवस्थालाई हेरेर  विराटनगर भन्सार कार्यालयबाट आयात निर्यात सुचारु हुने भन्सार प्रमुख श्रेष्ठले जानकारी दिए । जेन-जी समूहको आन्दोलनका क्रममा विराटनगर भन्सार कार्यालयमा तोडफोड आगजनी र लुटपाट भएको थियो ।</p><p>विराटनगर स्थित आइसीपीको मुख्य भवनमा भने क्षति नपुगे पनि आइसीपीको मुख्य गेटमा आगजनी र तोडफोड भएको छ ।  आवसिय क्षेत्र र गोदामबाट सामानहरू लुटपाट भएको श्रेष्ठले जानकारी दिए । यस्तै विराटनगर भन्सारको रानी स्थित यात्रु शाखा र आवास क्षेत्रमा आगलागी भएको छ भने मुद्दाका मोटरसाइकलहरू लुटिएको उनले बताए । </p>",
  "content_text": "विराटनगर भन्सार नाकाबाट आयात सुरु भएको छ । जेन-जीको आन्दोलन पछि ठप्प भएको विराटनगर नाकाको आयात शुक्रबारदेखि सुरु भएको विराटनगर भन्सार कार्यालयले जनाएको छ । शुक्रबारदेखि अत्यावश्यक बस्तुको जाँचपास सुरु गरिएको विराटनगर भन्सार कार्यालयका प्रमुख उमेश श्रेष्ठले जानकारी दिए । उनका अनुसार शुक्रबार विराटनगर भन्सार कार्यालयले ७ वटा एलपी ग्याँसका बुलेट जाँचपास भई गन्तव्यतर्फ पठाएको छ। शनिबारदेखि आयात–निर्यात नियमित गर्ने विराटनगर भन्सार कार्यालयको तयारी रहेको श्रेष्ठले बताए । सुरक्षाको अवस्थालाई हेरेर विराटनगर भन्सार कार्यालयबाट आयात निर्यात सुचारु हुने भन्सार प्रमुख श्रेष्ठले जानकारी दिए । जेन-जी समूहको आन्दोलनका क्रममा विराटनगर भन्सार कार्यालयमा तोडफोड आगजनी र लुटपाट भएको थियो । विराटनगर स्थित आइसीपीको मुख्य भवनमा भने क्षति नपुगे पनि आइसीपीको मुख्य गेटमा आगजनी र तोडफोड भएको छ । आवसिय क्षेत्र र गोदामबाट सामानहरू लुटपाट भएको श्रेष्ठले जानकारी दिए । यस्तै विराटनगर भन्सारको रानी स्थित यात्रु शाखा र आवास क्षेत्रमा आगलागी भएको छ भने मुद्दाका मोटरसाइकलहरू लुटिएको उनले बताए ।",
  "fetched_at": "2025-09-15T01:50:39.348856Z",
  "id": "5964c5cd5d395371a6f4c13b86f078d96c715676e3c716b1b9af6eae0d8efbf2",
  "images": [
    "https://images.nagariknewscdn.com/2024/third-party/1711201784_bhansar%20(3)%20(1).jpg"
  ],
  "lang": "ne",
  "published_at": "2025-09-12T11:31:27Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "शुक्रबारदेखि अत्यावश्यक बस्तुको जाँचपास सुरु गरिएको विराटनगर भन्सार कार्यालयका प्रमुख उमेश श्रेष्ठले जानकारी दिए ।...",
  "tags": null,
  "title": "विराटनगर भन्सारबाट आयात सुरु",
  "url": "https://nagariknews.nagariknetwork.com/economy/imports-begin-from-biratnagar-customs-32-98.html",
  "version": 1
}
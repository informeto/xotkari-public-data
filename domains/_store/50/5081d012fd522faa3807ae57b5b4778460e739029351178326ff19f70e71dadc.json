{
  "byline": "राजधानी समाचारदाता",
  "canonical_hash": "cfe943b5efdd6ced43b7efc82d1a018e01322b1a64b4ffd10146103b484454a3",
  "content_html": "<img alt=\"\" class=\"attachment-full size-full wp-post-image\" height=\"1047\" src=\"https://rajdhanidaily.com/wp-content/uploads/2025/09/avimanyu-sarita-giri.jpg\" style=\"float: left; margin: 0 15px 15px 0;\" width=\"1636\" />\n<p>काठमाडौं । यसपालिको दसैँको फूलपातीमा रिलिज हुन लागेको तीन चलचित्रसँग प्रतिस्पर्धा गर्न आएको नेपाली चलचित्र ‘अभिमन्यु च्याप्टर १’ अन्ततः घोषणा गरेको एक साता नवित्दै यो मितिबाट भागेको छ । यो चलचित्र १३ असोजबाट भागेर २४ असोजमा पुगेको छ ।</p>\n\n\n\n<p>आफूहरूलाई क्युएफएक्स चेन सहित विभिन्न चलचित्र घरका सो नदिएपछि २४ असोजमा सार्न बाध्य हुनु परेको यसका निर्माता विनोद पौडेलले आइतबार एक विज्ञप्ति जारी गर्दै बताएका छन् ।</p>\n\n\n\n<p>विनोदले विज्ञप्तिमा लेखेका छन्,‘अब २४ असोजमा अभिमन्यु च्याप्टर १को नेपाली र हिन्दी दुवै भर्सन चलचित्र घरमा सँगै रिलिज हुनेछ ।’</p>\n\n\n\n<p>गत २७ भदौमा रिलिज हुने भनिएको यो चलचित्र ‘जेनजी’ पुस्ताको आन्दोलनका कारण सो मितिको रिलिज स्थगित भयो । त्यसपछि फूलपातीमा रिलिज गर्ने भनिएको यो चलचित्रलाई चलचित्र घर सञ्चालकहरुले सो नै दिएनन् । अन्ततः फूलपातीबाट भागेर यो चलचित्र २४ असोजमा पुगेको हो ।</p>\n\n\n\n<p>सुशान्त गौतमको निर्देशनमा बनेको यो चलचित्रमा कामेश्वर चौरसिया, लक्ष्मी बर्देवा, शशिर वाङ्देल, सरिता गिरी, गौमाया गुरुङ, किरण श्रेष्ठलगायतको अभिनय रहेको छ । शरद महतोको छायांकन रहेको यो चलचित्रमा विनोद पौडेल र गुञ्जन गिरी निर्माताको रूपमा छन् ।</p>\n<p>The post <a href=\"https://rajdhanidaily.com/id/122286/\" rel=\"nofollow\">फूलपातीबाट भाग्यो ‘अभिमन्यु च्याप्टर १’</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । यसपालिको दसैँको फूलपातीमा रिलिज हुन लागेको तीन चलचित्रसँग प्रतिस्पर्धा गर्न आएको नेपाली चलचित्र ‘अभिमन्यु च्याप्टर १’ अन्ततः घोषणा गरेको एक साता नवित्दै यो मितिबाट भागेको छ । यो चलचित्र १३ असोजबाट भागेर २४ असोजमा पुगेको छ । आफूहरूलाई क्युएफएक्स चेन सहित विभिन्न चलचित्र घरका सो नदिएपछि २४ असोजमा सार्न बाध्य हुनु परेको यसका निर्माता विनोद पौडेलले आइतबार एक विज्ञप्ति जारी गर्दै बताएका छन् । विनोदले विज्ञप्तिमा लेखेका छन्,‘अब २४ असोजमा अभिमन्यु च्याप्टर १को नेपाली र हिन्दी दुवै भर्सन चलचित्र घरमा सँगै रिलिज हुनेछ ।’ गत २७ भदौमा रिलिज हुने भनिएको यो चलचित्र ‘जेनजी’ पुस्ताको आन्दोलनका कारण सो मितिको रिलिज स्थगित भयो । त्यसपछि फूलपातीमा रिलिज गर्ने भनिएको यो चलचित्रलाई चलचित्र घर सञ्चालकहरुले सो नै दिएनन् । अन्ततः फूलपातीबाट भागेर यो चलचित्र २४ असोजमा पुगेको हो । सुशान्त गौतमको निर्देशनमा बनेको यो चलचित्रमा कामेश्वर चौरसिया, लक्ष्मी बर्देवा, शशिर वाङ्देल, सरिता गिरी, गौमाया गुरुङ, किरण श्रेष्ठलगायतको अभिनय रहेको छ । शरद महतोको छायांकन रहेको यो चलचित्रमा विनोद पौडेल र गुञ्जन गिरी निर्माताको रूपमा छन् । The post फूलपातीबाट भाग्यो ‘अभिमन्यु च्याप्टर १’ appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-22T08:31:58.158229Z",
  "id": "5081d012fd522faa3807ae57b5b4778460e739029351178326ff19f70e71dadc",
  "images": [
    "https://rajdhanidaily.com/wp-content/uploads/2025/09/avimanyu-sarita-giri.jpg"
  ],
  "lang": "ne",
  "published_at": "2025-09-22T08:22:31Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"1047\" src=\"https://rajdhanidaily.com/wp-content/uploads/2025/09/avimanyu-sarita-giri.jpg\" style=\"float: left; margin: 0 15px 15px 0;\" width=\"1636\" />काठमाडौं । यसपालिको दसैँको फूलपातीमा रिलिज हुन लागेको तीन चलचित्रसँग प्रतिस्पर्धा गर्न आएको नेपाली चलचित्र ‘अभिमन्यु च्याप्टर १’ अन्ततः घोषणा गरेको एक साता नवित्दै यो मितिबाट भागेको छ । यो चलचित्र १३ असोजबाट भागेर २४ असोजमा पुगेको छ । आफूहरूलाई क्युएफएक्स चेन सहित विभिन्न चलचित्र घरका सो नदिएपछि २४ असोजमा सार्न बाध्य हुनु परेको यसका [&#8230;]</p>\n<p>The post <a href=\"https://rajdhanidaily.com/id/122286/\" rel=\"nofollow\">फूलपातीबाट भाग्यो ‘अभिमन्यु च्याप्टर १’</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "फूलपातीबाट भाग्यो ‘अभिमन्यु च्याप्टर १’",
  "url": "https://rajdhanidaily.com/id/122286/",
  "version": 1
}
{
  "byline": "न्युज अफ नेपाल",
  "canonical_hash": "b817321d424cb0aa70cc9765d6f13fc85cea71e7a9dfb6a98319a1e6cd97cbd8",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/nepal-medicity-1-700-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौ ।</strong><br /></p>\n\n\n\n<p>नेपाल मेडिसिटी अस्पतालमा च्यासल ललितपुर निवासी ५२ वर्षीय शान्तमान व्यञ्जनकारको सफलतापूर्वक कलेजो प्रत्यारोपण गरिएको छ । उहाँलाई उहाँकी श्रीमती ५० वर्षीया नानु व्यञ्जनकारले कलेजो दान गर्नुभएको अस्पतालले जनाएको छ ।<br /></p>\n\n\n\n<p>विगत ८ वर्षदेखि कलेजो समस्यासँग जुधिरहनुभएका व्यञ्जनकारलाई गत भदौ ४ गते प्रत्यारोपण गरिएको थियो भने उहाँलाई भदौ २३ गते अस्पतालबाट डिस्चार्ज गरिएको हो । मदिरा सेवन गरेकै कारण कलेजो पुरै बिग्रिएको कारण प्रत्यारोपण गर्नुपरेको हो ।<br /></p>\n\n\n\n<p>कलेजो प्रत्यारोपण सर्जन, डा. रामबाबु साहले नेपाली नागरिकहरूले यस्तो जटिल उपचारका लागि अब भारतलगायतका विदेश जानुपर्ने आवश्यकता नरहेको बताउनुभयो ।</p>\n\n\n\n<p>उहाँले नेपालमै उच्चस्तरीय दक्ष चिकित्सक टोली र अत्याधुनिक प्रविधिसहित निरन्तर प्रत्यारोपण सेवा प्रदान भइरहेको जानकारी दिँदै यस सफल प्रत्यारोपणले हाम्रो स्वास्थ्य सेवामा नयाँ उपलब्धि जोडेको बताउनुभयो ।<br /></p>\n\n\n\n<p>नेपाल मेडिसिटीले गुणस्तरीय उपचार सेवाप्रति आफ्नो प्रतिबद्धता दोहो¥याउँदै, आगामी दिनमा पनि निरन्तर कलेजो प्रत्यारोपण सेवा सञ्चालन गर्ने जनाएको छ ।</p>\n\n\n\n<p> </p>\n\n\n\n<p> </p>",
  "content_text": "काठमाडौ । नेपाल मेडिसिटी अस्पतालमा च्यासल ललितपुर निवासी ५२ वर्षीय शान्तमान व्यञ्जनकारको सफलतापूर्वक कलेजो प्रत्यारोपण गरिएको छ । उहाँलाई उहाँकी श्रीमती ५० वर्षीया नानु व्यञ्जनकारले कलेजो दान गर्नुभएको अस्पतालले जनाएको छ । विगत ८ वर्षदेखि कलेजो समस्यासँग जुधिरहनुभएका व्यञ्जनकारलाई गत भदौ ४ गते प्रत्यारोपण गरिएको थियो भने उहाँलाई भदौ २३ गते अस्पतालबाट डिस्चार्ज गरिएको हो । मदिरा सेवन गरेकै कारण कलेजो पुरै बिग्रिएको कारण प्रत्यारोपण गर्नुपरेको हो । कलेजो प्रत्यारोपण सर्जन, डा. रामबाबु साहले नेपाली नागरिकहरूले यस्तो जटिल उपचारका लागि अब भारतलगायतका विदेश जानुपर्ने आवश्यकता नरहेको बताउनुभयो । उहाँले नेपालमै उच्चस्तरीय दक्ष चिकित्सक टोली र अत्याधुनिक प्रविधिसहित निरन्तर प्रत्यारोपण सेवा प्रदान भइरहेको जानकारी दिँदै यस सफल प्रत्यारोपणले हाम्रो स्वास्थ्य सेवामा नयाँ उपलब्धि जोडेको बताउनुभयो । नेपाल मेडिसिटीले गुणस्तरीय उपचार सेवाप्रति आफ्नो प्रतिबद्धता दोहो¥याउँदै, आगामी दिनमा पनि निरन्तर कलेजो प्रत्यारोपण सेवा सञ्चालन गर्ने जनाएको छ ।",
  "fetched_at": "2025-09-18T01:42:26.350049Z",
  "id": "50124edcaa38be9fd850fcd66aa04e029d6d094d093c28911a9c06a07026c991",
  "images": [
    "https://newsofnepal.com/wp-content/uploads/2025/09/nepal-medicity-1-700-150x150.jpg"
  ],
  "lang": "ne",
  "published_at": "2025-09-18T01:01:55Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/nepal-medicity-1-700-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौ । नेपाल मेडिसिटी अस्पतालमा च्यासल ललितपुर निवासी ५२ वर्षीय शान्तमान व्यञ्जनकारको सफलतापूर्वक कलेजो प्रत्यारोपण गरिएको छ । उहाँलाई उहाँकी श्रीमती ५० वर्षीया नानु व्यञ्जनकारले कलेजो दान गर्नुभएको अस्पतालले जनाएको छ । विगत ८ वर्षदेखि कलेजो समस्यासँग जुधिरहनुभएका व्यञ्जनकारलाई गत भदौ ४ गते प्रत्यारोपण गरिएको थियो भने उहाँलाई भदौ २३ गते अस्पतालबाट डिस्चार्ज गरिएको हो [&#8230;]",
  "tags": null,
  "title": "मेडिसिटीमा कलेजोको प्रत्यारोपण",
  "url": "https://newsofnepal.com/2025/09/18/731888/",
  "version": 1
}
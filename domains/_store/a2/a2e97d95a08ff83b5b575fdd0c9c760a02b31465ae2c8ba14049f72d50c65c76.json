{
  "byline": "नागरिक",
  "canonical_hash": "acaadd108d6927d460ce32cbd55ee27477afaa4d67fbfc30fa9bc5b3a5de4d38",
  "content_html": "<p><img alt=\"\" src=\"https://images.nagariknewscdn.com/authors/1757844553_Flim_Hall.jpg\" /></p><p>जेन-जी प्रदर्शनपछि उत्पन्न परिस्थितिमा शोक मनाउँदै बन्द भएका चलचित्र हल अब सञ्चालनमा आउने भएका छन् ।  </p><p>चलचित्र संघले भोलि (सोमबार)देखि हल खुलाउने भएको हो ।  </p><p>फिल्म हल सोमबारदेखि खोल्ने निर्णय भएको चलचित्र सङ्घका अध्यक्ष नरेन्द्र महर्जनले जानकारी दिए । उनले भने, ‘भोलिदेखि सबै फिल्म हल नियमित खोल्ने निर्णय भएको छ । हल बन्द हुँदा लागेका फिल्म नै पहिले रिलिज हुनेछ ।’</p><p>हल खुलेसँगै रिलिज भएका चलचित्रहरु पुन: प्रदर्शमा आउनेछन् । आन्दोलनले बन्द भएका क्यूएफएक्स सिनेमा, एवन सिनेमा र ईनी सिनेलगायतका हल बन्द भएका थिए ।  </p><p>हल बन्द भएपछि चलचित्र माग्ने राजा, गुँन्यु चोलो, परम सुन्दरीसहितका चलचित्रहरु रोकिएका थिए। नेपालमा अहिले देशभर १६५ वटा चलचित्र हल सञ्चालनमा छन्।</p>",
  "content_text": "जेन-जी प्रदर्शनपछि उत्पन्न परिस्थितिमा शोक मनाउँदै बन्द भएका चलचित्र हल अब सञ्चालनमा आउने भएका छन् । चलचित्र संघले भोलि (सोमबार)देखि हल खुलाउने भएको हो । फिल्म हल सोमबारदेखि खोल्ने निर्णय भएको चलचित्र सङ्घका अध्यक्ष नरेन्द्र महर्जनले जानकारी दिए । उनले भने, ‘भोलिदेखि सबै फिल्म हल नियमित खोल्ने निर्णय भएको छ । हल बन्द हुँदा लागेका फिल्म नै पहिले रिलिज हुनेछ ।’ हल खुलेसँगै रिलिज भएका चलचित्रहरु पुन: प्रदर्शमा आउनेछन् । आन्दोलनले बन्द भएका क्यूएफएक्स सिनेमा, एवन सिनेमा र ईनी सिनेलगायतका हल बन्द भएका थिए । हल बन्द भएपछि चलचित्र माग्ने राजा, गुँन्यु चोलो, परम सुन्दरीसहितका चलचित्रहरु रोकिएका थिए। नेपालमा अहिले देशभर १६५ वटा चलचित्र हल सञ्चालनमा छन्।",
  "fetched_at": "2025-09-14T12:17:24.938955Z",
  "id": "a2e97d95a08ff83b5b575fdd0c9c760a02b31465ae2c8ba14049f72d50c65c76",
  "images": [
    "https://images.nagariknewscdn.com/authors/1757844553_Flim_Hall.jpg"
  ],
  "lang": "ne",
  "published_at": "2025-09-14T10:09:27Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "जेन-जी प्रदर्शनपछि उत्पन्न परिस्थितिमा शोक मनाउँदै बन्द भएका चलचित्र हल अब सञ्चालनमा आउने भएका छन् ।...",
  "tags": null,
  "title": "जेन-जी प्रदर्शनपछि बन्द भएका चलचित्र हल भोलिदेखि खुल्ने",
  "url": "https://nagariknews.nagariknetwork.com/arts/movie-theaters-closed-after-gen-g-screening-to-reopen-tomorrow-87-30.html",
  "version": 1
}
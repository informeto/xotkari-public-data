{
  "byline": "न्युज अफ नेपाल",
  "canonical_hash": "d664316fdfb90c15b1130ac595addf3c7a9f8368a9568f314cd11bbb457144af",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/mantri-150x150.jpg\" style=\"display: block; margin-bottom: 5px; clear: both;\" width=\"150\" />\n<p></p>\n\n\n\n<p>काठमाडौ । प्रधानमन्त्री सुशीला कार्कीको सिफारिसमा नियुक्त भएका तीन मन्त्रीलाई राष्ट्रपति रामचन्द्र पौडेलले पद तथा गोपनीयताको शपथ खुवाउनुभयो ।</p>\n\n\n\n<p>शुक्रबार प्रधानमन्त्रीमा नियुक्त भएकी कार्कीले आइतबार बिहान मन्त्रिपरिषद् विस्तार गर्दै तीन जना मन्त्रीलाई समेटेकी हुन् । शपथ ग्रहण समारोहमा प्रमुख न्यायाधीश, राष्ट्रिय सभाका अध्यक्ष, संवैधानिक निकायका प्रमुख, उच्चपदस्थ सुरक्षा अधिकारीहरू, तथा सञ्चारकर्मीहरूको उपस्थिति थियो ।</p>\n\n\n\n<p>नवनियुक्त मन्त्रीहरूमा , कुलमान घिसिङ ऊर्जा, जलस्रोत तथा सिँचाइ मन्त्री ,ओमप्रकाश अर्याल गृह, कानुन, न्याय तथा संसदीय मामिला मन्त्री र रामेश्वर खनाल अर्थ मन्त्रीमा नियुक्त भएका छन ।</p>\n\n\n\n<p>प्रधानमन्त्री कार्कीले प्रारम्भिक मन्त्रिपरिषद्लाई विस्तार गर्दै सरकारलाई पूर्णता दिने प्रक्रिया अघि बढाएकी बताइएको छ । यद्यपि, मन्त्रिपरिषद् अझै अधुरो रहेको र आगामी दिनमा थप मन्त्रीहरू नियुक्त हुने सरकार स्रोतले जनाएको छ ।</p>",
  "content_text": "काठमाडौ । प्रधानमन्त्री सुशीला कार्कीको सिफारिसमा नियुक्त भएका तीन मन्त्रीलाई राष्ट्रपति रामचन्द्र पौडेलले पद तथा गोपनीयताको शपथ खुवाउनुभयो । शुक्रबार प्रधानमन्त्रीमा नियुक्त भएकी कार्कीले आइतबार बिहान मन्त्रिपरिषद् विस्तार गर्दै तीन जना मन्त्रीलाई समेटेकी हुन् । शपथ ग्रहण समारोहमा प्रमुख न्यायाधीश, राष्ट्रिय सभाका अध्यक्ष, संवैधानिक निकायका प्रमुख, उच्चपदस्थ सुरक्षा अधिकारीहरू, तथा सञ्चारकर्मीहरूको उपस्थिति थियो । नवनियुक्त मन्त्रीहरूमा , कुलमान घिसिङ ऊर्जा, जलस्रोत तथा सिँचाइ मन्त्री ,ओमप्रकाश अर्याल गृह, कानुन, न्याय तथा संसदीय मामिला मन्त्री र रामेश्वर खनाल अर्थ मन्त्रीमा नियुक्त भएका छन । प्रधानमन्त्री कार्कीले प्रारम्भिक मन्त्रिपरिषद्लाई विस्तार गर्दै सरकारलाई पूर्णता दिने प्रक्रिया अघि बढाएकी बताइएको छ । यद्यपि, मन्त्रिपरिषद् अझै अधुरो रहेको र आगामी दिनमा थप मन्त्रीहरू नियुक्त हुने सरकार स्रोतले जनाएको छ ।",
  "fetched_at": "2025-09-15T06:56:53.946124Z",
  "id": "f23a0d4e18b410c598924de6b3a3a1c0d3d38d52982af132b91eb57a9694d11a",
  "images": [
    "https://newsofnepal.com/wp-content/uploads/2025/09/mantri-150x150.jpg"
  ],
  "lang": "ne",
  "published_at": "2025-09-15T06:44:54Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/mantri-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौ । प्रधानमन्त्री सुशीला कार्कीको सिफारिसमा नियुक्त भएका तीन मन्त्रीलाई राष्ट्रपति रामचन्द्र पौडेलले पद तथा गोपनीयताको शपथ खुवाउनुभयो । शुक्रबार प्रधानमन्त्रीमा नियुक्त भएकी कार्कीले आइतबार बिहान मन्त्रिपरिषद् विस्तार गर्दै तीन जना मन्त्रीलाई समेटेकी हुन् । शपथ ग्रहण समारोहमा प्रमुख न्यायाधीश, राष्ट्रिय सभाका अध्यक्ष, संवैधानिक निकायका प्रमुख, उच्चपदस्थ सुरक्षा अधिकारीहरू, तथा सञ्चारकर्मीहरूको उपस्थिति थियो । नवनियुक्त [&#8230;]",
  "tags": null,
  "title": "तीन मन्त्रीले लिए सपथ",
  "url": "https://newsofnepal.com/2025/09/15/731305/",
  "version": 1
}
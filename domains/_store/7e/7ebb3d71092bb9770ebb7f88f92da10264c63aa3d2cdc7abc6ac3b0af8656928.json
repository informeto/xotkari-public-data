{
  "byline": "Prakash Timalsina",
  "canonical_hash": "3459e8c82be27bff6a235c80c5e85a9e22aca096af6d306ebebed0d9989a5566",
  "content_html": "<p>काठमाडौं (हाम्रो खेलकुद)- <strong>नेपाली खेलाडी विश्व क्याडेट चेस च्याम्पियनसिपमा सहभागी हुन बिहीवार कजाकिस्तानको अल्माटी प्रस्थान गरेका छन्।</strong></p>\n\n\n\n<p>विश्व बुद्धिचाल महासङ्घ (फिडे) र कजाकिस्तान चेस फेडरेसनको संयुक्त आयोजनामा सेप्टेम्बर १९ देखि ३० सम्म हुने प्रतियोगितामा ८० भन्दा बढी देशका १ सय ७६ खेलाडी प्रतिस्पर्धा गर्नेछन्। खेल १२ वर्ष मुनिका खेलाडीबीच ११ राउण्ड स्विस प्रणाली अन्तर्गत सञ्चालन हुनेछ।</p>\n\n\n\n<p>नेपालको तर्फबाट महासचिव धरमबहादुर लामाको नेतृत्वमा १६८० रेटेड अग्रिम सैंजु र १६४६ रेटेड हार्दिक पन्त सहभागी हुनेछन्। अग्रिम १ सय ३०औं र हार्दिक १ सय ३८औं स्थानमा छन् ।</p>\n\n\n\n<p>त्रिभुवन अन्तर्राष्ट्रिय विमानस्थलमा नेपाल बुद्धिचाल महासङ्घका सचिवालय सदस्य बालाराम पुन र प्रवक्ता राजु ताम्राकारले आज टोलीलाई बिदाइ गरे।</p>\n\n\n\n<p>महासङ्घका अनुसार हालै नेपाल–कजाकिस्तानबीच भएको समझदारीअनुसार ‘फ्रिडम एसियन चेस इनिसिएटिभ’ मार्फत नेपाली खेलाडीलाई विदेशी प्रशिक्षकबाट प्रशिक्षण दिइएको थियो। </p>\n\n\n\n<p>यही कार्यक्रमअन्तर्गत अग्रिम र हार्दिकलाई विश्व क्याडेट प्रतियोगितामा सहभागी हुने अवसर मिलेको हो।</p><p>The post <a href=\"https://www.hamrokhelkud.com/others/165814.html\">नेपाली खेलाडीले विश्व क्याडेट चेस खेल्ने</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "काठमाडौं (हाम्रो खेलकुद)- नेपाली खेलाडी विश्व क्याडेट चेस च्याम्पियनसिपमा सहभागी हुन बिहीवार कजाकिस्तानको अल्माटी प्रस्थान गरेका छन्। विश्व बुद्धिचाल महासङ्घ (फिडे) र कजाकिस्तान चेस फेडरेसनको संयुक्त आयोजनामा सेप्टेम्बर १९ देखि ३० सम्म हुने प्रतियोगितामा ८० भन्दा बढी देशका १ सय ७६ खेलाडी प्रतिस्पर्धा गर्नेछन्। खेल १२ वर्ष मुनिका खेलाडीबीच ११ राउण्ड स्विस प्रणाली अन्तर्गत सञ्चालन हुनेछ। नेपालको तर्फबाट महासचिव धरमबहादुर लामाको नेतृत्वमा १६८० रेटेड अग्रिम सैंजु र १६४६ रेटेड हार्दिक पन्त सहभागी हुनेछन्। अग्रिम १ सय ३०औं र हार्दिक १ सय ३८औं स्थानमा छन् । त्रिभुवन अन्तर्राष्ट्रिय विमानस्थलमा नेपाल बुद्धिचाल महासङ्घका सचिवालय सदस्य बालाराम पुन र प्रवक्ता राजु ताम्राकारले आज टोलीलाई बिदाइ गरे। महासङ्घका अनुसार हालै नेपाल–कजाकिस्तानबीच भएको समझदारीअनुसार ‘फ्रिडम एसियन चेस इनिसिएटिभ’ मार्फत नेपाली खेलाडीलाई विदेशी प्रशिक्षकबाट प्रशिक्षण दिइएको थियो। यही कार्यक्रमअन्तर्गत अग्रिम र हार्दिकलाई विश्व क्याडेट प्रतियोगितामा सहभागी हुने अवसर मिलेको हो। The post नेपाली खेलाडीले विश्व क्याडेट चेस खेल्ने first appeared on हाम्रो खेलकुद .",
  "fetched_at": "2025-09-18T17:41:37.891143Z",
  "id": "7ebb3d71092bb9770ebb7f88f92da10264c63aa3d2cdc7abc6ac3b0af8656928",
  "images": [],
  "lang": "ne",
  "published_at": "2025-09-18T17:33:54Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>काठमाडौं (हाम्रो खेलकुद)- नेपाली खेलाडी विश्व क्याडेट चेस च्याम्पियनसिपमा सहभागी हुन बिहीवार कजाकिस्तानको अल्माटी प्रस्थान गरेका छन्। विश्व बुद्धिचाल महासङ्घ (फिडे) र कजाकिस्तान चेस फेडरेसनको संयुक्त आयोजनामा सेप्टेम्बर १९ देखि ३० सम्म हुने प्रतियोगितामा ८० भन्दा बढी देशका १ सय ७६ खेलाडी प्रतिस्पर्धा गर्नेछन्। खेल १२ वर्ष मुनिका खेलाडीबीच ११ राउण्ड स्विस प्रणाली अन्तर्गत सञ्चालन [&#8230;]</p>\n<p>The post <a href=\"https://www.hamrokhelkud.com/others/165814.html\">नेपाली खेलाडीले विश्व क्याडेट चेस खेल्ने</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "नेपाली खेलाडीले विश्व क्याडेट चेस खेल्ने",
  "url": "https://www.hamrokhelkud.com/others/165814.html",
  "version": 1
}
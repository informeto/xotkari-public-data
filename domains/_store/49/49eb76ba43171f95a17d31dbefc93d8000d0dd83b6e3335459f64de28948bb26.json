{
  "byline": "नागरिक",
  "canonical_hash": "36153f097a5cbf235615407de681e7088dcfa2239e4b23706bdf3fec4c7d2c7e",
  "content_html": "<p><img alt=\"\" src=\"https://images.nagariknewscdn.com/2025/third-party/1757838886_PM%20Karki.jpg\" /></p><p>आज (आइतबार) मन्त्रिपरिषद्‌को बैठक बस्ने भएको छ।</p><p>प्रधानमन्त्री सुशीला कार्की नेतृत्वको मन्त्रिपरिषद् बैठक एक सातापछि फेरि आज बस्न लागेको हो। यसअघि गत आइतबार मन्त्रिपरिषद्‌को बैठक बसेको थियो। बैठक साँझ बस्ने बताइएको छ। समय भने खुलाइएको छैन। </p><p>बैठकले जेनजी आन्दोलनमा भएका दमन र क्षतिबारे छानबिन गर्न आयोग गठनबारे छलफल गर्ने बताइएको छ।</p><p>हालसम्म मन्त्रिपरिषद्‌मा चार सदस्य मात्र छन्। प्रधानमन्त्री कार्की तथा रामेश्वर खनाल (अर्थ), कुलमान घिसिङ (सहरी विकास, ऊर्जा, जलस्रोत तथा सिँचाइ र भौतिक पूर्वाधार तथा यातायात) र ओमप्रकाश अर्याल (गृह र कानुन, न्याय तथा संसदीय मामिला) मन्त्री हालको मन्त्रिपरिषद्‌मा रहेका छन्।</p>",
  "content_text": "आज (आइतबार) मन्त्रिपरिषद्‌को बैठक बस्ने भएको छ। प्रधानमन्त्री सुशीला कार्की नेतृत्वको मन्त्रिपरिषद् बैठक एक सातापछि फेरि आज बस्न लागेको हो। यसअघि गत आइतबार मन्त्रिपरिषद्‌को बैठक बसेको थियो। बैठक साँझ बस्ने बताइएको छ। समय भने खुलाइएको छैन। बैठकले जेनजी आन्दोलनमा भएका दमन र क्षतिबारे छानबिन गर्न आयोग गठनबारे छलफल गर्ने बताइएको छ। हालसम्म मन्त्रिपरिषद्‌मा चार सदस्य मात्र छन्। प्रधानमन्त्री कार्की तथा रामेश्वर खनाल (अर्थ), कुलमान घिसिङ (सहरी विकास, ऊर्जा, जलस्रोत तथा सिँचाइ र भौतिक पूर्वाधार तथा यातायात) र ओमप्रकाश अर्याल (गृह र कानुन, न्याय तथा संसदीय मामिला) मन्त्री हालको मन्त्रिपरिषद्‌मा रहेका छन्।",
  "fetched_at": "2025-09-21T07:17:54.015909Z",
  "id": "49eb76ba43171f95a17d31dbefc93d8000d0dd83b6e3335459f64de28948bb26",
  "images": [
    "https://images.nagariknewscdn.com/2025/third-party/1757838886_PM%20Karki.jpg"
  ],
  "lang": "ne",
  "published_at": "2025-09-21T06:47:02Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "प्रधानमन्त्री सुशीला कार्की नेतृत्वको मन्त्रिपरिषद् बैठक एक सातापछि फेरि आज बस्न लागेको हो।",
  "tags": null,
  "title": "मन्त्रिपरिषद्‌ बैठक बस्दै",
  "url": "https://nagariknews.nagariknetwork.com/politics/cabinet-meeting-underway-52-10.html",
  "version": 1
}
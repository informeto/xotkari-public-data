{
  "byline": "राजधानी संवाददाता",
  "canonical_hash": "1d37a9fc13f74bf5ade3501126d29b560e51b7af84ff90d3e764dc476a37c375",
  "content_html": "<img alt=\"\" class=\"attachment-full size-full wp-post-image\" height=\"681\" src=\"https://rajdhanidaily.com/wp-content/uploads/2025/03/deepak-devkota_IkfWKxRyTu.jpg\" style=\"float: left; margin: 0 15px 15px 0;\" width=\"1160\" />\n<p>मकवानपुर । बागमती प्रदेश प्रमुख दीपक प्रसाद देवकोटाले बालबालिका राष्ट्रका उज्ज्वल भविष्य भएको बताएका छन् । आइतबार ६१ औँ राष्ट्रिय बाल दिवसको अवसरमा शुभकामना सन्देश मार्फत प्रदेश प्रमुख देवकोटाले यस्तो बताएका हुन् ।</p>\n\n\n\n<p>ूउनीहरूको सुरक्षित र समृद्ध भविष्य सुनिश्चित गर्नु हामी सबैको साझा जिम्मेवारी होू उनले सन्देशमा भनेका छन् ।</p>\n\n\n\n<p>यस वर्षको “बालबालिकामा लगानीः सुनिश्चित भविष्यको थालनी” भन्ने नाराको साथ आज आइतबार दिवस मनाइदैछ । स्वस्थ र गुणस्तरीय शिक्षा, पोषण र सुरक्षित वातावरणमा गरिने लगानीले मात्र बालबालिकाहरूको चौतर्फी विकास हुने उनीहरू जिम्मेवार तथा सक्षम नागरिक बन्न सक्ने उनले सन्देशमा उल्लेख गरेका छन् ।</p>\n\n\n\n<p>नेपालको संविधानले बालबालिकाका हक र अधिकारलाई सुनिश्चित गरेको छ। हरेक बालबालिकाले बालमैत्री समाजमा निर्धक्क भएर हाँस्न, खेल्न र आफ्नो सपना पूरा गर्न पाउनु उनीहरूको नैसर्गिक अधिकार हो, यो पूरा गर्न जिम्मेवार बनिदिनु हामी सबैको कर्तव्य पनि हो ।</p>\n\n\n\n<p>बालबालिकामाथि हुने जुनसुकै प्रकारको हिंसा, शोषण, दुर्व्यवहार र बालश्रमको अन्त्य गर्न सबैको हातेमालो आवश्यक भएको उहाँले उल्लेख गरेका छन् । &#8216;विशेष दिनमा हामी सबैले हरेक बालबालिकाको मुस्कानको संरक्षण गर्ने र उनीहरूको उज्ज्वल भविष्यका लागि सँगै काम गर्ने प्रण गरौं&#8217; उनले भनेका छन् ।</p>\n\n\n\n<figure class=\"wp-block-image size-large\"><img alt=\"\" class=\"wp-image-121785\" height=\"1024\" src=\"https://rajdhanidaily.com/wp-content/uploads/2025/09/545764769_1306847270825567_1100675475645438360_n-724x1024.jpg\" width=\"724\" /></figure>\n<p>The post <a href=\"https://rajdhanidaily.com/id/121784/\" rel=\"nofollow\">बालबालिका राष्ट्रका उज्ज्वल भविष्यः प्रदेशप्रमुख देवकोटा</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "मकवानपुर । बागमती प्रदेश प्रमुख दीपक प्रसाद देवकोटाले बालबालिका राष्ट्रका उज्ज्वल भविष्य भएको बताएका छन् । आइतबार ६१ औँ राष्ट्रिय बाल दिवसको अवसरमा शुभकामना सन्देश मार्फत प्रदेश प्रमुख देवकोटाले यस्तो बताएका हुन् । ूउनीहरूको सुरक्षित र समृद्ध भविष्य सुनिश्चित गर्नु हामी सबैको साझा जिम्मेवारी होू उनले सन्देशमा भनेका छन् । यस वर्षको “बालबालिकामा लगानीः सुनिश्चित भविष्यको थालनी” भन्ने नाराको साथ आज आइतबार दिवस मनाइदैछ । स्वस्थ र गुणस्तरीय शिक्षा, पोषण र सुरक्षित वातावरणमा गरिने लगानीले मात्र बालबालिकाहरूको चौतर्फी विकास हुने उनीहरू जिम्मेवार तथा सक्षम नागरिक बन्न सक्ने उनले सन्देशमा उल्लेख गरेका छन् । नेपालको संविधानले बालबालिकाका हक र अधिकारलाई सुनिश्चित गरेको छ। हरेक बालबालिकाले बालमैत्री समाजमा निर्धक्क भएर हाँस्न, खेल्न र आफ्नो सपना पूरा गर्न पाउनु उनीहरूको नैसर्गिक अधिकार हो, यो पूरा गर्न जिम्मेवार बनिदिनु हामी सबैको कर्तव्य पनि हो । बालबालिकामाथि हुने जुनसुकै प्रकारको हिंसा, शोषण, दुर्व्यवहार र बालश्रमको अन्त्य गर्न सबैको हातेमालो आवश्यक भएको उहाँले उल्लेख गरेका छन् । ‘विशेष दिनमा हामी सबैले हरेक बालबालिकाको मुस्कानको संरक्षण गर्ने र उनीहरूको उज्ज्वल भविष्यका लागि सँगै काम गर्ने प्रण गरौं’ उनले भनेका छन् । The post बालबालिका राष्ट्रका उज्ज्वल भविष्यः प्रदेशप्रमुख देवकोटा appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-14T11:56:52.327396Z",
  "id": "63560b749bdfbc407d1151a98c8cd65a1f01dd3aec83861cc38b051ced09f25e",
  "images": [
    "https://rajdhanidaily.com/wp-content/uploads/2025/03/deepak-devkota_IkfWKxRyTu.jpg",
    "https://rajdhanidaily.com/wp-content/uploads/2025/09/545764769_1306847270825567_1100675475645438360_n-724x1024.jpg"
  ],
  "lang": "ne",
  "published_at": "2025-09-14T01:11:36Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"681\" src=\"https://rajdhanidaily.com/wp-content/uploads/2025/03/deepak-devkota_IkfWKxRyTu.jpg\" style=\"float: left; margin: 0 15px 15px 0;\" width=\"1160\" />मकवानपुर । बागमती प्रदेश प्रमुख दीपक प्रसाद देवकोटाले बालबालिका राष्ट्रका उज्ज्वल भविष्य भएको बताएका छन् । आइतबार ६१ औँ राष्ट्रिय बाल दिवसको अवसरमा शुभकामना सन्देश मार्फत प्रदेश प्रमुख देवकोटाले यस्तो बताएका हुन् । ूउनीहरूको सुरक्षित र समृद्ध भविष्य सुनिश्चित गर्नु हामी सबैको साझा जिम्मेवारी होू उनले सन्देशमा भनेका छन् । यस वर्षको “बालबालिकामा लगानीः सुनिश्चित [&#8230;]</p>\n<p>The post <a href=\"https://rajdhanidaily.com/id/121784/\" rel=\"nofollow\">बालबालिका राष्ट्रका उज्ज्वल भविष्यः प्रदेशप्रमुख देवकोटा</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "बालबालिका राष्ट्रका उज्ज्वल भविष्यः प्रदेशप्रमुख देवकोटा",
  "url": "https://rajdhanidaily.com/id/121784/",
  "version": 1
}
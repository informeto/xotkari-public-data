{
  "byline": "न्युज अफ नेपाल",
  "canonical_hash": "db0101f1fee70ab9fc12ce0f564768504628489979ab883f8992f48b49330524",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2023/11/accident-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ।</strong></p>\n\n\n\n<p>मकवानपुरको हेटौंडा–१९ दारिमटारमा एकसाथ ३ वटा सवारी साधन आपसमा ठोक्किँदा ३१ जना घाइते भएका छन् । पूर्व–पश्चिम राजमार्ग अन्तर्गत दारिमटार मा एकैपटक तेल ट्यांकर, मालबाहक ट्रक र यात्रुवाहक बस एक–आपसमा ठोक्किँदा दुर्घटना भएको जिल्ला प्रहरी कार्यालय मकवानपुरले जनाएको छ ।</p>\n\n\n\n<p>दुर्घटनापछि घाइतेलाई स्थानीयवासी र सुरक्षाकर्मीको सहयोगमा तत्काल उद्धार गरी उपचारका लागि अस्पताल पठाइएको प्रहरीको भनाइ छ ।</p>\n\n\n\n<p>जिल्ला प्रहरी कार्यालय मकवानपुरका प्रवक्ता डिएसपी श्यामु अर्यालका अनुसार थप विवरण संकलन भइरहेको र घटनास्थलमा प्रहरी टोली परिचालित गरिएको छ ।</p>",
  "content_text": "काठमाडौँ। मकवानपुरको हेटौंडा–१९ दारिमटारमा एकसाथ ३ वटा सवारी साधन आपसमा ठोक्किँदा ३१ जना घाइते भएका छन् । पूर्व–पश्चिम राजमार्ग अन्तर्गत दारिमटार मा एकैपटक तेल ट्यांकर, मालबाहक ट्रक र यात्रुवाहक बस एक–आपसमा ठोक्किँदा दुर्घटना भएको जिल्ला प्रहरी कार्यालय मकवानपुरले जनाएको छ । दुर्घटनापछि घाइतेलाई स्थानीयवासी र सुरक्षाकर्मीको सहयोगमा तत्काल उद्धार गरी उपचारका लागि अस्पताल पठाइएको प्रहरीको भनाइ छ । जिल्ला प्रहरी कार्यालय मकवानपुरका प्रवक्ता डिएसपी श्यामु अर्यालका अनुसार थप विवरण संकलन भइरहेको र घटनास्थलमा प्रहरी टोली परिचालित गरिएको छ ।",
  "fetched_at": "2025-09-22T09:29:46.168518Z",
  "id": "6388d4a6f9c9f0fcc40e1f4a22663e0a65003bc6481544fe98d2046e1a34bc72",
  "images": [
    "https://newsofnepal.com/wp-content/uploads/2023/11/accident-150x150.jpg"
  ],
  "lang": "ne",
  "published_at": "2025-09-22T09:13:30Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2023/11/accident-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौँ। मकवानपुरको हेटौंडा–१९ दारिमटारमा एकसाथ ३ वटा सवारी साधन आपसमा ठोक्किँदा ३१ जना घाइते भएका छन् । पूर्व–पश्चिम राजमार्ग अन्तर्गत दारिमटार मा एकैपटक तेल ट्यांकर, मालबाहक ट्रक र यात्रुवाहक बस एक–आपसमा ठोक्किँदा दुर्घटना भएको जिल्ला प्रहरी कार्यालय मकवानपुरले जनाएको छ । दुर्घटनापछि घाइतेलाई स्थानीयवासी र सुरक्षाकर्मीको सहयोगमा तत्काल उद्धार गरी उपचारका लागि अस्पताल पठाइएको प्रहरीको [&#8230;]",
  "tags": null,
  "title": "हेटौंडामा तीन सवारी ठोक्किँदा ३१ जना घाइते",
  "url": "https://newsofnepal.com/2025/09/22/732625/",
  "version": 1
}
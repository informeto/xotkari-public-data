{
  "byline": "Sandeep bhattarai",
  "canonical_hash": "e0125f2d623c4bba1088d9643cdc28673268735750353d3d1eccbc990b8ef583",
  "content_html": "<p style=\"text-align: justify;\">नेपाली कांग्रेसका नेता प्रकाशमान सिंहले समयको माग र चुनौतीअनुसार कांग्रेसलाई एकताबद्ध बनाएर अगाडि बढाउनुपर्ने बताउनुभएको छ ।</p>\n<p style=\"text-align: justify;\">नेपाली कांग्रेसका संस्थापक नेता गणेशमान सिंहको २८औँ पुण्यतिथिका अवसरमा बिहीबार आयोजित श्रद्धाञ्जलीसभामा उहाँले संविधानको भावना र मर्मअनुसार जनतालाई केन्द्रबिन्दुमा राख्दै गणेशमानले देखाउनुभएको बाटो नै कांग्रेसको मार्गदर्शन हुने धारणा राख्नुभयो ।</p>\n<p style=\"text-align: justify;\">“गणेशमानको विचार र आचरण आज पनि जनभावनासँग मेल खान्छ, त्यसैले कांग्रेस कार्यकर्ताले त्यही पथ पछ्याउनुपर्छ”, उहाँले भन्नुभयो ।</p>\n<p style=\"text-align: justify;\">कांग्रेस नेता इन्द्रमान महर्जनले गणेशमान सिंहको योगदान स्मरण गर्दै भ्रष्टाचारमुक्त, लोकतान्त्रिक मूल्यमा आधारित राष्ट्र निर्माणमा लाग्नुपर्ने धारणा व्यक्त गर्नुभयो ।</p>\n<p style=\"text-align: justify;\">कार्यक्रममा सहभागी कांग्रेस नेता तथा कार्यकर्ताले लोकतान्त्रिक आन्दोलनमा गणेशमान सिंहले पु¥याउनुभएको योगदान र बलिदानलाई सम्मान व्यक्त गर्दै उहाँको सालिकमा पुष्पगुच्छा अर्पण गरी श्रद्धाञ्जली अर्पण गर्नुभएको थियो ।</p>",
  "content_text": "नेपाली कांग्रेसका नेता प्रकाशमान सिंहले समयको माग र चुनौतीअनुसार कांग्रेसलाई एकताबद्ध बनाएर अगाडि बढाउनुपर्ने बताउनुभएको छ । नेपाली कांग्रेसका संस्थापक नेता गणेशमान सिंहको २८औँ पुण्यतिथिका अवसरमा बिहीबार आयोजित श्रद्धाञ्जलीसभामा उहाँले संविधानको भावना र मर्मअनुसार जनतालाई केन्द्रबिन्दुमा राख्दै गणेशमानले देखाउनुभएको बाटो नै कांग्रेसको मार्गदर्शन हुने धारणा राख्नुभयो । “गणेशमानको विचार र आचरण आज पनि जनभावनासँग मेल खान्छ, त्यसैले कांग्रेस कार्यकर्ताले त्यही पथ पछ्याउनुपर्छ”, उहाँले भन्नुभयो । कांग्रेस नेता इन्द्रमान महर्जनले गणेशमान सिंहको योगदान स्मरण गर्दै भ्रष्टाचारमुक्त, लोकतान्त्रिक मूल्यमा आधारित राष्ट्र निर्माणमा लाग्नुपर्ने धारणा व्यक्त गर्नुभयो । कार्यक्रममा सहभागी कांग्रेस नेता तथा कार्यकर्ताले लोकतान्त्रिक आन्दोलनमा गणेशमान सिंहले पु¥याउनुभएको योगदान र बलिदानलाई सम्मान व्यक्त गर्दै उहाँको सालिकमा पुष्पगुच्छा अर्पण गरी श्रद्धाञ्जली अर्पण गर्नुभएको थियो ।",
  "fetched_at": "2025-09-18T14:23:37.759659Z",
  "id": "8c4eefa47a4b2c976351be876c35e6b71686cbf794a9517c12310efcfc2d222c",
  "images": [],
  "lang": "ne",
  "published_at": "2025-09-18T14:22:33Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "नेपाली कांग्रेसका नेता प्रकाशमान सिंहले समयको माग र चुनौतीअनुसार कांग्रेसलाई एकताबद्ध बनाएर अगाडि बढाउनुपर्ने बताउनुभएको छ । नेपाली कांग्रेसका संस्थापक नेता गणेशमान सिंहको २८औँ पुण्यतिथिका अवसरमा बिहीबार आयोजित श्रद्धाञ्जलीसभामा उहाँले संविधानको भावना र मर्मअनुसार जनतालाई केन्द्रबिन्दुमा राख्दै गणेशमानले देखाउनुभएको बाटो नै कांग्रेसको मार्गदर्शन हुने धारणा राख्नुभयो । “गणेशमानको विचार र आचरण आज पनि जनभावनासँग मेल &#8230;",
  "tags": null,
  "title": "समयको माग र चुनौतीअनुसार कांग्रेस अगाडि बढ्नुपर्छ : नेता सिंह",
  "url": "https://www.nepaljapan.com/09/18/681488/",
  "version": 1
}
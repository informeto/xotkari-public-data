{
  "byline": "नागरिक",
  "canonical_hash": "8cdc4134a1e43815593aef95be8e360d2621b544597304932249075f8084134b",
  "content_html": "<p><img alt=\"\" src=\"https://images.nagariknewscdn.com/2024/third-party/1758465571_Sudan-OLi-Deuba.jpg\" /></p><p>सुदन गुरुङले अहिलेको जेन-जी आन्दोलन परिवर्तनका लागि भएकाले आफूहरुले केपी ओली, शेरबहादुर देउवाभन्दा फरक शैलीमा काम गर्ने बताएका छन् ।  </p><p>आइतबार सिंहदरबारमा पत्रकारसँगको कुराकानीमा उनले विषम परिस्थितिको आन्दोलन र आन्दोलनलाई निर्णायक बनाउन आफूहरू लागेको भन्दै अब परिवर्तन हुने गरी काम गर्न आवश्यक रहेको बताए ।  </p><p>उनले भने, ‘जहाँ जे जे भयो राम्रोको राम्रै भएको छ । नराम्रो जे-जे भयो अपजस मलाई मात्र आउने गरेको छ । तर केही छैन । म नराम्रै भए पनि सही देश राम्रो हुनुपर्‍यो ।’</p><p>आफूले मन्त्री छान्ने काम नगरेको बताउँदै उनले भने, ‘अहिले म पनि सुन्छु पढ्छु मैले न टपक टपक टिपेर मन्त्री बनाएको भन्ने खालका कुरा आएका छन् । यही नहोस् भन्ने माग जेन-जीको हो । मैले पनि यही गरेँ भने केपी ओली, शेरबहादुर देउवा र ममा के फरक भयो र ?’</p><p>निष्पक्ष व्यक्ति सरकारमा जानुपर्छ भन्ने चाहिँ माग गरेको उनले बताए । ‘यो सरकारमा काम गर्ने निष्पक्ष मान्छे जानुपर्छ । यसमा हाम्रो हस्तक्षेप भन्ने छैन । तर सरकारमा जाने मान्छे को हुने भन्ने चाहिँ हामीले हेरिरहेका छौँ ।’</p>",
  "content_text": "सुदन गुरुङले अहिलेको जेन-जी आन्दोलन परिवर्तनका लागि भएकाले आफूहरुले केपी ओली, शेरबहादुर देउवाभन्दा फरक शैलीमा काम गर्ने बताएका छन् । आइतबार सिंहदरबारमा पत्रकारसँगको कुराकानीमा उनले विषम परिस्थितिको आन्दोलन र आन्दोलनलाई निर्णायक बनाउन आफूहरू लागेको भन्दै अब परिवर्तन हुने गरी काम गर्न आवश्यक रहेको बताए । उनले भने, ‘जहाँ जे जे भयो राम्रोको राम्रै भएको छ । नराम्रो जे-जे भयो अपजस मलाई मात्र आउने गरेको छ । तर केही छैन । म नराम्रै भए पनि सही देश राम्रो हुनुपर्‍यो ।’ आफूले मन्त्री छान्ने काम नगरेको बताउँदै उनले भने, ‘अहिले म पनि सुन्छु पढ्छु मैले न टपक टपक टिपेर मन्त्री बनाएको भन्ने खालका कुरा आएका छन् । यही नहोस् भन्ने माग जेन-जीको हो । मैले पनि यही गरेँ भने केपी ओली, शेरबहादुर देउवा र ममा के फरक भयो र ?’ निष्पक्ष व्यक्ति सरकारमा जानुपर्छ भन्ने चाहिँ माग गरेको उनले बताए । ‘यो सरकारमा काम गर्ने निष्पक्ष मान्छे जानुपर्छ । यसमा हाम्रो हस्तक्षेप भन्ने छैन । तर सरकारमा जाने मान्छे को हुने भन्ने चाहिँ हामीले हेरिरहेका छौँ ।’",
  "fetched_at": "2025-09-21T14:52:47.750844Z",
  "id": "8cb6ad84e2221e4a55547b9f7b39671d8c63976bb46d7cd96750e93b301c71c1",
  "images": [
    "https://images.nagariknewscdn.com/2024/third-party/1758465571_Sudan-OLi-Deuba.jpg"
  ],
  "lang": "ne",
  "published_at": "2025-09-21T14:36:59Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "आफूले मन्त्री छान्ने काम नगरेको बताउँदै उनले भने, ‘अहिले म पनि सुन्छु पढ्छु मैले न टपक टपक टिपेर मन्त्री बनाएको भन्ने खालका कुरा आएका छन् । यही नहोस् भन्ने माग जेन-जीको हो । मैले पनि यही गरेँ भने केपी ओली, शेरबहादुर देउवा र ममा के फरक भयो र ?’...",
  "tags": null,
  "title": "सुदन गुरुङको प्रश्न: मैले नै मन्त्री छान्ने हो भने म र केपी ओली, शेरबहादुर देउवामा फरक के ?",
  "url": "https://nagariknews.nagariknetwork.com/politics/sudan-gurung-s-question-if-i-choose-the-ministers-myself-what-is-the-difference-between-me-and-kp-oli-and-sher-bahadur-deuba-32-17.html",
  "version": 1
}
{
  "byline": "नागरिक",
  "canonical_hash": "defc7363294fe79fdc917dcf8fa82aebb260b0818724299d0e8e7fef1b727ee8",
  "content_html": "<p><img alt=\"\" src=\"https://images.nagariknewscdn.com/2025/third-party/1758535813_acc_.jpg\" /></p><p>पूर्वपश्चिम राजमार्ग अन्तर्गत हेटौंडा उपमहानगरपालिका–१९ बस्तीपुर नजिकै सोमबार दिउँसो तीन सवारीसाधन आपसमा ठोक्किँदा ३१ जना यात्रु घाइते भएका छन्।</p><figure class=\"image\"><img src=\"https://images.nagariknewscdn.com/2025/third-party/1758535859_3.jpg\" /></figure><p>चितवनबाट वीरगञ्जतर्फ जाँदै गरेको ना ६ ख २११९ नम्बरको यात्रुवाहक बसको टायर पड्किएर अनियन्त्रित भई हेटौंडाबाट चितवनतर्फ जाँदै गरेको ना ६ ख ८१८० नम्बरको मालबाहक ट्रकसँग ठोक्किएको र सो ट्रक अनियन्त्रित भई काठमाडाैंबाट बारातर्फ आउँदै गरेको ना ७ ख १७७४ नम्बरको तेल बोक्ने खाली ट्याङ्करलाई ठक्कर दिई दुर्घटना हुँदा बस र ट्रकमा सवार गरी ३१ जना घाइते भएको जिल्ला प्रहरी कार्यालय मकवानपुरले जनाएको छ।</p><p>घाइते सबैको उद्धार गरी उपचारको लागि हेटौंडास्थित हेटौंडा अस्पताल र सिएमसी चुरेहिल अस्पताल हेटौंडामा भर्ना गरिएको जिल्ला प्रहरी कार्यालय मकवानपुरका प्रवक्ता प्रहरी नायब उपरीक्षक श्यामु अर्यालले जानकारी दिए।</p><p>घाइतेमध्ये दुई जनाको अवस्था गम्भीर रहेको प्रहरीले जनाएको छ।</p>",
  "content_text": "पूर्वपश्चिम राजमार्ग अन्तर्गत हेटौंडा उपमहानगरपालिका–१९ बस्तीपुर नजिकै सोमबार दिउँसो तीन सवारीसाधन आपसमा ठोक्किँदा ३१ जना यात्रु घाइते भएका छन्। चितवनबाट वीरगञ्जतर्फ जाँदै गरेको ना ६ ख २११९ नम्बरको यात्रुवाहक बसको टायर पड्किएर अनियन्त्रित भई हेटौंडाबाट चितवनतर्फ जाँदै गरेको ना ६ ख ८१८० नम्बरको मालबाहक ट्रकसँग ठोक्किएको र सो ट्रक अनियन्त्रित भई काठमाडाैंबाट बारातर्फ आउँदै गरेको ना ७ ख १७७४ नम्बरको तेल बोक्ने खाली ट्याङ्करलाई ठक्कर दिई दुर्घटना हुँदा बस र ट्रकमा सवार गरी ३१ जना घाइते भएको जिल्ला प्रहरी कार्यालय मकवानपुरले जनाएको छ। घाइते सबैको उद्धार गरी उपचारको लागि हेटौंडास्थित हेटौंडा अस्पताल र सिएमसी चुरेहिल अस्पताल हेटौंडामा भर्ना गरिएको जिल्ला प्रहरी कार्यालय मकवानपुरका प्रवक्ता प्रहरी नायब उपरीक्षक श्यामु अर्यालले जानकारी दिए। घाइतेमध्ये दुई जनाको अवस्था गम्भीर रहेको प्रहरीले जनाएको छ।",
  "fetched_at": "2025-09-22T10:45:03.268432Z",
  "id": "8cf37b847b41534b231d32c54a897b086c1413560c001b0decac1af0ea829951",
  "images": [
    "https://images.nagariknewscdn.com/2025/third-party/1758535813_acc_.jpg",
    "https://images.nagariknewscdn.com/2025/third-party/1758535859_3.jpg"
  ],
  "lang": "ne",
  "published_at": "2025-09-22T10:11:13Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "पूर्वपश्चिम राजमार्गअन्तर्गत हेटौंडा उपमहानगरपालिका–१९ बस्तीपुर नजिकै सोमबार दिउँसो तीन सवारीसाधन आपसमा ठोक्किँदा ३१ जना यात्रु घाइते भएका छन्।...",
  "tags": null,
  "title": "हेटौंडामा तीन सवारी आपसमा ठोक्किए, ३१ जना घाइते",
  "url": "https://nagariknews.nagariknetwork.com/social-affairs/31-injured-in-three-vehicle-collision-47-84.html",
  "version": 1
}
{
  "byline": "देश सञ्चार",
  "canonical_hash": "ec9ebda80f8e3a067b09d9f5e54db7caf4800c95088f3ed3d70c4e7acc8c12be",
  "content_html": "<p>काठमाडौँ – नेपाल प्रहरीमा कार्यरत कर्मचारीबाट तलब कट्टा गरी मृतक प्रहरीका परिवारलाई १० लाख रुपैयाँका दरले सहयोग उपलब्ध गराइने भएको छ।</p>\n<p>प्रहरीका केन्द्रीय प्रवक्ता, प्रहरी नायब महानिरीक्षक विनोद घिमिरेले प्रहरी महानिरीक्षकदेखि प्रहरी निरीक्षकसम्मको तलबबाट कट्टा गरी मृतक परिवारलाई १० लाखका दरले सहयोग उपलब्ध गराउने निर्णय गरिएको जानकारी दिए।</p>\n<p>उनले आज जारी गरेको सूचनामा भनिएको छ, &#8216;यही भदौ २३ र २४ गते आन्दोलनका क्रममा कर्तव्यपालनाको सिलसिलामा मृत्युवरण गरेका अमर प्रहरीका परिवारजनलाई प्रहरी महानिरीक्षकदेखि प्रहरी निरीक्षकसम्मको तलब कट्टा गरी प्रतिपरिवार जनही रु १० लाख उपलब्ध गराउने निर्णय भएको ब्यहोरा अनुरोध छ।&#8217;</p>",
  "content_text": "काठमाडौँ – नेपाल प्रहरीमा कार्यरत कर्मचारीबाट तलब कट्टा गरी मृतक प्रहरीका परिवारलाई १० लाख रुपैयाँका दरले सहयोग उपलब्ध गराइने भएको छ। प्रहरीका केन्द्रीय प्रवक्ता, प्रहरी नायब महानिरीक्षक विनोद घिमिरेले प्रहरी महानिरीक्षकदेखि प्रहरी निरीक्षकसम्मको तलबबाट कट्टा गरी मृतक परिवारलाई १० लाखका दरले सहयोग उपलब्ध गराउने निर्णय गरिएको जानकारी दिए। उनले आज जारी गरेको सूचनामा भनिएको छ, ‘यही भदौ २३ र २४ गते आन्दोलनका क्रममा कर्तव्यपालनाको सिलसिलामा मृत्युवरण गरेका अमर प्रहरीका परिवारजनलाई प्रहरी महानिरीक्षकदेखि प्रहरी निरीक्षकसम्मको तलब कट्टा गरी प्रतिपरिवार जनही रु १० लाख उपलब्ध गराउने निर्णय भएको ब्यहोरा अनुरोध छ।’",
  "fetched_at": "2025-09-15T15:24:40.320020Z",
  "id": "a71070121c9267429575e8184c779b4aba7838677b2bcd14ad21113206c5d9c8",
  "images": [],
  "lang": "ne",
  "published_at": "2025-09-15T14:59:29Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ – नेपाल प्रहरीमा कार्यरत कर्मचारीबाट तलब कट्टा गरी मृतक...",
  "tags": null,
  "title": "जेन–जी आन्दोलनमा ज्यान गुमाएका प्रहरीका परिवारलाई १० लाख दिइने",
  "url": "https://deshsanchar.com/2025/09/15/1093921/",
  "version": 1
}
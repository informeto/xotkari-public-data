{
  "byline": "नेपालन्युज",
  "canonical_hash": "7a3ae946e6b27da641afa3b6d513cba40d9d1d5f19001306cac6f11bb259d2ea",
  "content_html": "<p><strong>काठमाडौं।</strong> जनमत पार्टीमा अध्यक्ष सिके राउत र उनका दाजु एवम् संगठन विभाग प्रमुख जयकान्त राउतको राजीनामा माग गरिएको छ। पार्टीका वरिष्ठ उपाध्यक्ष अव्दुल खान‚ प्रवक्ता शरदसिंह यादवसहितका ६ जना नेताहरूले उनीहरूको राजीनामा माग गरेका हुन्। </p>\n\n\n\n<p>जेन-जी विद्रोहको प्रभाव देखाउँदै पार्टीमा समग्र पार्टीको हित तथा राजनीतिक विश्वसनीयता र जनआस्थाको पुनः स्थापनाका लागि नेतृत्व परिवर्तन अपरिहार्य भएको उल्लेख गरिएको छ।</p>\n\n\n\n<p>‘पार्टीका जिम्मेवार पदाधिकारीहरूको हैसियतले जनमत पार्टीका अध्यक्ष डा. चन्द्रकान्त राउत (सिके राउत) ज्यू र संगठन विभाग प्रमुख जयकान्त राउतज्यूले २४ घण्टाभित्र आफ्नो पदबाट स्वेच्छिक राजीनामा दिनुहुन हार्दिक अनुरोध गर्दछौं’‚ विज्ञप्तिमा लेखिएको छ‚ ‘तपाईंहरूद्वारा मार्गप्रशस्त गरिएमा पार्टीलाई थप सशक्त, लोकतान्त्रिक, जवाफदेही र जनउत्तरदायी संस्थामा रूपान्तरण गर्ने अभियानमा हामी सबै एकजुट भई लाग्ने प्रतिबद्धता व्यक्त गर्दछौं।’</p>",
  "content_text": "काठमाडौं। जनमत पार्टीमा अध्यक्ष सिके राउत र उनका दाजु एवम् संगठन विभाग प्रमुख जयकान्त राउतको राजीनामा माग गरिएको छ। पार्टीका वरिष्ठ उपाध्यक्ष अव्दुल खान‚ प्रवक्ता शरदसिंह यादवसहितका ६ जना नेताहरूले उनीहरूको राजीनामा माग गरेका हुन्। जेन-जी विद्रोहको प्रभाव देखाउँदै पार्टीमा समग्र पार्टीको हित तथा राजनीतिक विश्वसनीयता र जनआस्थाको पुनः स्थापनाका लागि नेतृत्व परिवर्तन अपरिहार्य भएको उल्लेख गरिएको छ। ‘पार्टीका जिम्मेवार पदाधिकारीहरूको हैसियतले जनमत पार्टीका अध्यक्ष डा. चन्द्रकान्त राउत (सिके राउत) ज्यू र संगठन विभाग प्रमुख जयकान्त राउतज्यूले २४ घण्टाभित्र आफ्नो पदबाट स्वेच्छिक राजीनामा दिनुहुन हार्दिक अनुरोध गर्दछौं’‚ विज्ञप्तिमा लेखिएको छ‚ ‘तपाईंहरूद्वारा मार्गप्रशस्त गरिएमा पार्टीलाई थप सशक्त, लोकतान्त्रिक, जवाफदेही र जनउत्तरदायी संस्थामा रूपान्तरण गर्ने अभियानमा हामी सबै एकजुट भई लाग्ने प्रतिबद्धता व्यक्त गर्दछौं।’",
  "fetched_at": "2025-09-17T11:19:27.505966Z",
  "id": "56f6f43a9863ce201b65c5947aec54710b31809d3291f13110dffab7094152e6",
  "images": [],
  "lang": "en",
  "published_at": "2025-09-17T11:14:50Z",
  "source": {
    "domain": "nepalnews.com",
    "id": "nepalnews",
    "name": "Nepalnews"
  },
  "summary": "काठमाडौं। जनमत पार्टीमा अध्यक्ष सिके राउत र उनका दाजु एवम् संगठन विभाग प्रमुख जयकान्त राउतको राजीनामा माग गरिएको छ। पार्टीका वरिष्ठ उपाध्यक्ष अव्दुल खान‚ प्रवक्ता शरदसिंह यादवसहितका ६ जना नेताहरूले उनीहरूको राजीनामा माग गरेका हुन्। जेन-जी विद्रोहको प्रभाव देखाउँदै पार्टीमा समग्र पार्टीको हित तथा राजनीतिक विश्वसनीयता र जनआस्थाको पुनः स्थापनाका लागि नेतृत्व परिवर्तन अपरिहार्य भएको [&#8230;]",
  "tags": null,
  "title": "२४ घण्टे अल्टिमेटम दिँदै जनमत पार्टीमा राउत दाजुभाइको राजीनामा माग",
  "url": "https://nepalnews.com/2025/09/17/janmat-party-issues-24-hour-ultimatum-demands-raut-dajubhais-resignation/",
  "version": 1
}
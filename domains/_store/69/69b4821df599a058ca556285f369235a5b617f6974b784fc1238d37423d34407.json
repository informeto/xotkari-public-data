{
  "byline": "नेपाल न्युज",
  "canonical_hash": "304dae0b970dd413bf7ea7bd89c266adc36345ce6811324ed1e3f1bf82e3c3c4",
  "content_html": "<p><strong>काठमाडौँ।</strong> एसिया कप टी–२० क्रिकेटमा श्रीलङ्काले अफगानिस्तानलाई ६ विकेटले हराएको छ ।</p>\n\n\n\n<p>श्रीलंकाले अफगानिस्तानलाई पराजित गर्दा अफगानिस्तानमा नै सुपर फोरको होडबाट बाहिरिएको छ। दुबईको जइद क्रिकेट स्टेडियममा टस जितेर ब्याटिङ गरेको अफगानिस्तानले निर्धारित २० ओभरमा ८ विकेट गुमाउँदै १६९ रन बनाएको थियो।</p>\n\n\n\n<p>अफगानिस्तानले दिएको १७० रनको विजयी लक्ष्य पछाएको श्रीलंकाले १८.४ ओभरमा ४ विकेट गुमाउँदै १७१ रन सहित लक्ष्य पुरा गरेको हो।&nbsp;</p>\n\n\n\n<p>श्रीलंकाका ओपनर कुशल मेन्डिस ५२ बलमा १० चौकासहित ७४ रनमा अविजित रहे । यस्तै कामिन्दु मेन्डिस १३ बलमा २ छक्कासहित २६ रनमा नट आउट रहे ।</p>\n\n\n\n<p>त्यस्तै, अफगानिस्तानका मोहम्मद नाबीले २२ बलमा ३ चौका र ६ छक्कासहित ६० रन बनाए । इब्राहिम जद्रानले २७ बलमा १ छक्कासहित २४ रन बनाए । राशिद खान २३ बलमा २ चौका र १ छक्कासहित नुवान थुशराको बलमा बोल्ड आउट भए ।</p>",
  "content_text": "काठमाडौँ। एसिया कप टी–२० क्रिकेटमा श्रीलङ्काले अफगानिस्तानलाई ६ विकेटले हराएको छ । श्रीलंकाले अफगानिस्तानलाई पराजित गर्दा अफगानिस्तानमा नै सुपर फोरको होडबाट बाहिरिएको छ। दुबईको जइद क्रिकेट स्टेडियममा टस जितेर ब्याटिङ गरेको अफगानिस्तानले निर्धारित २० ओभरमा ८ विकेट गुमाउँदै १६९ रन बनाएको थियो। अफगानिस्तानले दिएको १७० रनको विजयी लक्ष्य पछाएको श्रीलंकाले १८.४ ओभरमा ४ विकेट गुमाउँदै १७१ रन सहित लक्ष्य पुरा गरेको हो। श्रीलंकाका ओपनर कुशल मेन्डिस ५२ बलमा १० चौकासहित ७४ रनमा अविजित रहे । यस्तै कामिन्दु मेन्डिस १३ बलमा २ छक्कासहित २६ रनमा नट आउट रहे । त्यस्तै, अफगानिस्तानका मोहम्मद नाबीले २२ बलमा ३ चौका र ६ छक्कासहित ६० रन बनाए । इब्राहिम जद्रानले २७ बलमा १ छक्कासहित २४ रन बनाए । राशिद खान २३ बलमा २ चौका र १ छक्कासहित नुवान थुशराको बलमा बोल्ड आउट भए ।",
  "fetched_at": "2025-09-19T03:35:05.935133Z",
  "id": "69b4821df599a058ca556285f369235a5b617f6974b784fc1238d37423d34407",
  "images": [],
  "lang": "en",
  "published_at": "2025-09-19T03:10:31Z",
  "source": {
    "domain": "nepalnews.com",
    "id": "nepalnews",
    "name": "Nepalnews"
  },
  "summary": "काठमाडौँ। एसिया कप टी–२० क्रिकेटमा श्रीलङ्काले अफगानिस्तानलाई ६ विकेटले हराएको छ । श्रीलंकाले अफगानिस्तानलाई पराजित गर्दा अफगानिस्तानमा नै सुपर फोरको होडबाट बाहिरिएको छ। दुबईको जइद क्रिकेट स्टेडियममा टस जितेर ब्याटिङ गरेको अफगानिस्तानले निर्धारित २० ओभरमा ८ विकेट गुमाउँदै १६९ रन बनाएको थियो। अफगानिस्तानले दिएको १७० रनको विजयी लक्ष्य पछाएको श्रीलंकाले १८.४ ओभरमा ४ विकेट गुमाउँदै [&#8230;]",
  "tags": null,
  "title": "एसिया कप टी–२० क्रिकेटमा अफगानिस्तानमाथि श्रीलङ्काको जीत",
  "url": "https://nepalnews.com/2025/09/19/sri-lanka-beat-afghanistan-in-asia-cup-t20-cricket/",
  "version": 1
}
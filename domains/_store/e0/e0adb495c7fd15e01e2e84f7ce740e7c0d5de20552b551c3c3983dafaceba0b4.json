{
  "byline": "बिजपाटी संवाददाता",
  "canonical_hash": "350a8eb6708a790cdf9438a5c0f08821fd7d8fd8e28be639792f5e60253f6411",
  "content_html": "<p>टीभीएस मोटर कम्पनीले नेपाली बजारमा जेन्जीका लागि परिष्कृत मोटरसाइकल मोडेल सार्वजनिक गरेको छ। कम्पनीले विशेषगरी युवापुस्तालाई लक्षित गर्दै लोकप्रिय अपाचे र रेडर श्रृंखलामा नयाँ भर्सन प्रस्तुत गरेको हो।</p>\n<p>नेपालमा टीभीएस मोटरसाइकलहरू विशेषगरी डिजाइन, माइलेज, प्रविधि र मूल्यअनुसार लोकप्रिय रहेका छन्। यसपटक कम्पनीले प्रयोगकर्ताको रुचि र सुझावलाई ध्यानमा राख्दै अझ परिष्कृत मोडेल ल्याउने घोषणा गरेको हो। नयाँ मोडेलहरूले शैली, शक्ति र आधुनिक प्रविधिको संयोजन गर्ने कम्पनीको दाबी छ।</p>\n<p>टीभीएस मोटर भारतको एक अग्रणी दुईपांग्रे निर्माता मात्र नभई विश्वकै ६० भन्दा बढी मुलुकमा आफ्ना उत्पादन विस्तार गरिसकेको कम्पनी हो। उच्च गुणस्तरका उत्पादन, नवीन प्रविधि र ग्राहकमैत्री दृष्टिकोणका कारण यस कम्पनीले अन्तर्राष्ट्रिय बजारमा समेत पहिचान बनाएको छ।</p>\n<p>युवा पुस्ता तथा साहसिक यात्रामा रुचि राख्ने प्रयोगकर्ताका लागि ल्याइएका नयाँ मोडेलहरूले नेपाली बजारमा प्रतिस्पर्धा थप तीव्र बनाउने अपेक्षा गरिएको छ। साथै कम्पनीले आफ्नो पोर्टफोलियोमा इलेक्ट्रिक बाइक पनि समावेश गर्दै आएको छ।</p>\n<p>कम्पनीले नेपालमा उपलब्ध गराइने नयाँ अपाचे र रेडर मोडेलले युवा राइडरलाई नयाँ अनुभव दिने र बजारमा सकारात्मक प्रभाव पार्ने विश्वास लिएको छ।</p>",
  "content_text": "टीभीएस मोटर कम्पनीले नेपाली बजारमा जेन्जीका लागि परिष्कृत मोटरसाइकल मोडेल सार्वजनिक गरेको छ। कम्पनीले विशेषगरी युवापुस्तालाई लक्षित गर्दै लोकप्रिय अपाचे र रेडर श्रृंखलामा नयाँ भर्सन प्रस्तुत गरेको हो। नेपालमा टीभीएस मोटरसाइकलहरू विशेषगरी डिजाइन, माइलेज, प्रविधि र मूल्यअनुसार लोकप्रिय रहेका छन्। यसपटक कम्पनीले प्रयोगकर्ताको रुचि र सुझावलाई ध्यानमा राख्दै अझ परिष्कृत मोडेल ल्याउने घोषणा गरेको हो। नयाँ मोडेलहरूले शैली, शक्ति र आधुनिक प्रविधिको संयोजन गर्ने कम्पनीको दाबी छ। टीभीएस मोटर भारतको एक अग्रणी दुईपांग्रे निर्माता मात्र नभई विश्वकै ६० भन्दा बढी मुलुकमा आफ्ना उत्पादन विस्तार गरिसकेको कम्पनी हो। उच्च गुणस्तरका उत्पादन, नवीन प्रविधि र ग्राहकमैत्री दृष्टिकोणका कारण यस कम्पनीले अन्तर्राष्ट्रिय बजारमा समेत पहिचान बनाएको छ। युवा पुस्ता तथा साहसिक यात्रामा रुचि राख्ने प्रयोगकर्ताका लागि ल्याइएका नयाँ मोडेलहरूले नेपाली बजारमा प्रतिस्पर्धा थप तीव्र बनाउने अपेक्षा गरिएको छ। साथै कम्पनीले आफ्नो पोर्टफोलियोमा इलेक्ट्रिक बाइक पनि समावेश गर्दै आएको छ। कम्पनीले नेपालमा उपलब्ध गराइने नयाँ अपाचे र रेडर मोडेलले युवा राइडरलाई नयाँ अनुभव दिने र बजारमा सकारात्मक प्रभाव पार्ने विश्वास लिएको छ।",
  "fetched_at": "2025-09-22T04:45:12.672458Z",
  "id": "e0adb495c7fd15e01e2e84f7ce740e7c0d5de20552b551c3c3983dafaceba0b4",
  "images": [],
  "lang": "ne",
  "published_at": "2025-09-22T04:39:30Z",
  "source": {
    "domain": "bizpati.com",
    "id": "bizpati",
    "name": "Bizpati"
  },
  "summary": "टीभीएस मोटर कम्पनीले नेपाली बजारमा जेन्जीका लागि परिष्कृत मोटरसाइकल मोडेल सार्वजनिक गरेको छ। कम्पनीले विशेषगरी युवापुस्तालाई लक्षित गर्दै लोकप्रिय अपाचे र रेडर श्रृंखलामा नयाँ भर्सन प्रस्तुत गरेको हो। नेपालमा टीभीएस मोटरसाइकलहरू विशेषगरी डिजाइन, माइलेज, प्रविधि र मूल्यअनुसार लोकप्रिय रहेका छन्। यसपटक कम्पनीले प्रयोगकर्ताको रुचि र सुझावलाई ध्यानमा राख्दै अझ परिष्कृत मोडेल ल्याउने घोषणा गरेको हो। [&#8230;]",
  "tags": null,
  "title": "जेन्जी लक्षित टीभीएसको २ नयाँ मोडेल नेपाली बजारमा, कति पर्छ मूल्य ?",
  "url": "https://bizpati.com/2025/09/178185/",
  "version": 1
}
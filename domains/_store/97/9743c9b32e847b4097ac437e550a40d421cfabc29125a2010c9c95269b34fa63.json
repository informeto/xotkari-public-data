{
  "byline": "Bhupendra GC",
  "canonical_hash": "d5386291c62402438d249009b988000352eb89643082fa8fa0b07b764f907d23",
  "content_html": "<p>एजेन्सी &#8211; घरेलु टोली युएईले सोमबार राती एसीसी टी-२० एसिया कपमा ओमानलाई ४२ रनले हराउदै सुपर फोरको सम्भावना कायमै राखेको छ ।</p>\n\n\n\n<p>जित्नलाई १ सय ७३ रनको लक्ष्य पछ्याएको ओमान १८.४ ओभरमा १ सय ३० रनमा अल आउट भयो । ओमानका कप्तान जतिन्दर सिँह २०, अर्यान बिष्ट २४ र बिनायक शुक्ला २० रन बनाउन बाहेक अन्यले राम्रो प्रदर्शन गर्न सकेनन् । </p>\n\n\n\n<p>युएईका तीव्र गतिका बलर जुनैद सिद्दिकीले ४ ओभरमा २३ रन खर्चेर ४ विकेट लिए । हैदर अलि र महम्मद जवादुल्लाले २-२ विकेट लिए ।</p>\n\n\n\n<p>त्यसअघि आबुधावीमा टस हारेर ब्याटिङको निम्तो पाएको युएईले २० ओभरमा ५ विकेट गुमाउँदै १ सय ७२ रन बनाएको थियो । युएईका कप्तान मोहम्मद वासिमले ५४ बलमा ६ चौका र ३ छक्कासहित सर्वाधिक ६९ रन बनाए । </p>\n\n\n\n<p>अर्का ओपनर एलिशान शराफुले ३८बलमा ७ चौका र १ छक्कासहित ५१, मोहम्मद जैब २१ र हर्षित कौशिकले १९ रन बनाए । ओमानका जितेन रमानान्दीले २, हसैन साह र साम्य श्रीभाष्तवले १-१ विकेट लिए ।</p>\n\n\n\n<p>युएईले आफ्नो अन्तिम खेल बुधवार पाकिस्तानसँग खेल्नेछ । पाकिस्तान र युएईबीचको खेलको विजतो टोली सुपर फोरमा पुग्ने समिकरण बनेको छ । समूह ए बाट भारत लगातार दुई जितका साथ आधिकारीक रुपमै सुपर फोरमा पुगि सकेको छ । समान दुई खेलमा २-२ अंक भएपनि पाकिस्तान नेटरनरेटमा माथि रहँदै दोस्रो र युएई तेस्रो स्थानमा छ ।</p><p>The post <a href=\"https://www.hamrokhelkud.com/cricket/165716.html\">ओमानलाई हराएसँगै युएईको सुपर फोर सम्भावना कायमै</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – घरेलु टोली युएईले सोमबार राती एसीसी टी-२० एसिया कपमा ओमानलाई ४२ रनले हराउदै सुपर फोरको सम्भावना कायमै राखेको छ । जित्नलाई १ सय ७३ रनको लक्ष्य पछ्याएको ओमान १८.४ ओभरमा १ सय ३० रनमा अल आउट भयो । ओमानका कप्तान जतिन्दर सिँह २०, अर्यान बिष्ट २४ र बिनायक शुक्ला २० रन बनाउन बाहेक अन्यले राम्रो प्रदर्शन गर्न सकेनन् । युएईका तीव्र गतिका बलर जुनैद सिद्दिकीले ४ ओभरमा २३ रन खर्चेर ४ विकेट लिए । हैदर अलि र महम्मद जवादुल्लाले २-२ विकेट लिए । त्यसअघि आबुधावीमा टस हारेर ब्याटिङको निम्तो पाएको युएईले २० ओभरमा ५ विकेट गुमाउँदै १ सय ७२ रन बनाएको थियो । युएईका कप्तान मोहम्मद वासिमले ५४ बलमा ६ चौका र ३ छक्कासहित सर्वाधिक ६९ रन बनाए । अर्का ओपनर एलिशान शराफुले ३८बलमा ७ चौका र १ छक्कासहित ५१, मोहम्मद जैब २१ र हर्षित कौशिकले १९ रन बनाए । ओमानका जितेन रमानान्दीले २, हसैन साह र साम्य श्रीभाष्तवले १-१ विकेट लिए । युएईले आफ्नो अन्तिम खेल बुधवार पाकिस्तानसँग खेल्नेछ । पाकिस्तान र युएईबीचको खेलको विजतो टोली सुपर फोरमा पुग्ने समिकरण बनेको छ । समूह ए बाट भारत लगातार दुई जितका साथ आधिकारीक रुपमै सुपर फोरमा पुगि सकेको छ । समान दुई खेलमा २-२ अंक भएपनि पाकिस्तान नेटरनरेटमा माथि रहँदै दोस्रो र युएई तेस्रो स्थानमा छ । The post ओमानलाई हराएसँगै युएईको सुपर फोर सम्भावना कायमै first appeared on हाम्रो खेलकुद .",
  "fetched_at": "2025-09-15T17:40:56.405501Z",
  "id": "9743c9b32e847b4097ac437e550a40d421cfabc29125a2010c9c95269b34fa63",
  "images": [],
  "lang": "ne",
  "published_at": "2025-09-15T17:10:46Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; घरेलु टोली युएईले सोमबार राती एसीसी टी-२० एसिया कपमा ओमानलाई ४२ रनले हराउदै सुपर फोरको सम्भावना कायमै राखेको छ । जित्नलाई १ सय ७३ रनको लक्ष्य पछ्याएको ओमान १८.४ ओभरमा १ सय ३० रनमा अल आउट भयो । ओमानका कप्तान जतिन्दर सिँह २०, अर्यान बिष्ट २४ र बिनायक शुक्ला २० रन बनाउन बाहेक [&#8230;]</p>\n<p>The post <a href=\"https://www.hamrokhelkud.com/cricket/165716.html\">ओमानलाई हराएसँगै युएईको सुपर फोर सम्भावना कायमै</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "ओमानलाई हराएसँगै युएईको सुपर फोर सम्भावना कायमै",
  "url": "https://www.hamrokhelkud.com/cricket/165716.html",
  "version": 1
}
{
  "byline": "राजधानी संवाददाता",
  "canonical_hash": "3eb6d3b8a428459f4b9410655b7e46f7a9ba92bd312605f1bb68e116cb67c1eb",
  "content_html": "<img alt=\"\" class=\"attachment-full size-full wp-post-image\" height=\"681\" src=\"https://rajdhanidaily.com/wp-content/uploads/2025/03/deepak-devkota_IkfWKxRyTu.jpg\" style=\"float: left; margin: 0 15px 15px 0;\" width=\"1160\" />\n<p>हेटौडा । बागमती प्रदेश प्रमुख दीपक प्रसाद देवकोटाले संविधान दिवसको शुभकामना व्यक्त गरेका छन् । जनताका प्रतिनिधिहरुले संविधान सभामार्फत् संविधान निर्माण गरी जारी भएको आज १० बर्ष पूरा भएको छ ।</p>\n\n\n\n<p>यसै अवसरमा उनले शुभकामना सन्देशमार्फत भनेका छन् ‘यो सुखद अवसरमा देश तथा विदेशमा रहनुभएका सम्पूर्ण नेपाली दिदीबहिनी, दाजुभाइहरुमा हार्दिक बधाई, साथै शुभकामना व्यक्त गर्दछु ।’</p>\n\n\n\n<p>‘संविधान देशको मुल कानून हो । यो सुनौलो बिहानी ल्याउन योगदान गर्नुहुने इतिहासको विभिन्न कालखण्डका शहीदहरुप्रति श्रद्धाञ्जली व्यक्त गर्दछु’ प्रदेश प्रमुखले सन्देशमा भनेका छन् । नेपाली जनताको संघर्ष र बलिदानबाट वि.सं.२०७२ साल असोज ३ गते संघीय लोकतान्त्रिक गणतन्त्र नेपालको संविधान जारी भएको ऐतिहासिक उपलब्धिको सम्झना र सम्मान गर्न आज हामी संविधान दिवस र राष्ट्रिय दिवस मनाइरहेका छौँ उनले शुभकामनामा भनेका छन् । देशको वर्तमान परिस्थिती उल्लाषपूर्ण नभएको बताउँदै उनले जेनजी आन्दोलनबाट भएका सबै प्रकारका क्षतिलाई परिपुरण गर्ने गरी आगामी कदम चाल्नुपर्ने बताएका छन् ।</p>\n\n\n\n<p>उनले शुभकामना सन्देशमा भनेका छन् ‘केन्द्रिकृत र एकात्मक राज्य व्यवस्थाद्वारा सिर्जित सबै प्रकारका विभेद र उत्पीडनको अन्त्य गर्दै जातीय, भाषिक, धार्मिक, सांस्कृतिक तथा भौगोलिक विविधतायुक्त नेपाली समाजलाई वृहत् राष्ट्रिय एकताको सूत्रमा आबद्ध गरेको संविधान जारी भएको आजको दिनलाई उत्सवको रुपमा मनाउँदै अघि बढ्नु पर्नेछ ।’</p>\n\n\n\n<p>यो १० वर्षको अन्तरालमा लोकतन्त्रको संस्थागत विकासका लागि थुप्रै कार्यहरु सम्पादन भएका छन्’ उनले भनेका छन् ‘संविधानमा मूलभूत लोकतान्त्रिक मूल्य मान्यता समेटिएका छन् । संविधानको रक्षा र कार्यान्वयनमा क्रियाशील शक्तिहरुले उच्चतम समझदारी बनाएर अघि बढ्नुपर्ने आवश्यकता अझै विद्यमान छ ।’</p>\n\n\n\n<p>सकारात्मक कामको पहलमा सबैको ऐक्यवद्धता आवश्यक रहन्छ । त्यसैले पनि संविधानमा लिपिबद्ध हक अधिकार कार्यान्वयनका लागि सरोकारवाला सबैले आ–आफ्नो स्थानबाट पहलकदमी लिइरहन सम्पूर्ण नेपाली नागरिकमा हार्दिक अनुरोध समेत गर्दछु उनले भनेका छन् ।</p>\n\n\n\n<p>प्रदेश प्रमुखले सन्देशमा भनेका छन् ‘संविधान कार्यान्वयनमार्फत राष्ट्रिय समृद्धि हासिल गर्दै संघीय लोकतान्त्रिक गणतन्त्रका आधारभूत मुल्य मान्यता र प्रणालीलाई राष्ट्रिय जीवन पद्धति बनाउन संविधान दिवस र राष्ट्रिय दिवस, २०८२ ले हामी सबैमा नयाँ उत्साह प्रदान गर्ने विश्वास व्यक्त गर्दछु ।’</p>\n\n\n\n<figure class=\"wp-block-image size-large\"><img alt=\"\" class=\"wp-image-122108\" height=\"1024\" src=\"https://rajdhanidaily.com/wp-content/uploads/2025/09/550350345_1860977214768321_7472180823094294596_n-725x1024.jpg\" width=\"725\" /></figure>\n<p>The post <a href=\"https://rajdhanidaily.com/id/122107/\" rel=\"nofollow\">बागमति प्रदेश प्रमुख देवकोटाद्वारा संविधान दिवसको शुभकामना</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "हेटौडा । बागमती प्रदेश प्रमुख दीपक प्रसाद देवकोटाले संविधान दिवसको शुभकामना व्यक्त गरेका छन् । जनताका प्रतिनिधिहरुले संविधान सभामार्फत् संविधान निर्माण गरी जारी भएको आज १० बर्ष पूरा भएको छ । यसै अवसरमा उनले शुभकामना सन्देशमार्फत भनेका छन् ‘यो सुखद अवसरमा देश तथा विदेशमा रहनुभएका सम्पूर्ण नेपाली दिदीबहिनी, दाजुभाइहरुमा हार्दिक बधाई, साथै शुभकामना व्यक्त गर्दछु ।’ ‘संविधान देशको मुल कानून हो । यो सुनौलो बिहानी ल्याउन योगदान गर्नुहुने इतिहासको विभिन्न कालखण्डका शहीदहरुप्रति श्रद्धाञ्जली व्यक्त गर्दछु’ प्रदेश प्रमुखले सन्देशमा भनेका छन् । नेपाली जनताको संघर्ष र बलिदानबाट वि.सं.२०७२ साल असोज ३ गते संघीय लोकतान्त्रिक गणतन्त्र नेपालको संविधान जारी भएको ऐतिहासिक उपलब्धिको सम्झना र सम्मान गर्न आज हामी संविधान दिवस र राष्ट्रिय दिवस मनाइरहेका छौँ उनले शुभकामनामा भनेका छन् । देशको वर्तमान परिस्थिती उल्लाषपूर्ण नभएको बताउँदै उनले जेनजी आन्दोलनबाट भएका सबै प्रकारका क्षतिलाई परिपुरण गर्ने गरी आगामी कदम चाल्नुपर्ने बताएका छन् । उनले शुभकामना सन्देशमा भनेका छन् ‘केन्द्रिकृत र एकात्मक राज्य व्यवस्थाद्वारा सिर्जित सबै प्रकारका विभेद र उत्पीडनको अन्त्य गर्दै जातीय, भाषिक, धार्मिक, सांस्कृतिक तथा भौगोलिक विविधतायुक्त नेपाली समाजलाई वृहत् राष्ट्रिय एकताको सूत्रमा आबद्ध गरेको संविधान जारी भएको आजको दिनलाई उत्सवको रुपमा मनाउँदै अघि बढ्नु पर्नेछ ।’ यो १० वर्षको अन्तरालमा लोकतन्त्रको संस्थागत विकासका लागि थुप्रै कार्यहरु सम्पादन भएका छन्’ उनले भनेका छन् ‘संविधानमा मूलभूत लोकतान्त्रिक मूल्य मान्यता समेटिएका छन् । संविधानको रक्षा र कार्यान्वयनमा क्रियाशील शक्तिहरुले उच्चतम समझदारी बनाएर अघि बढ्नुपर्ने आवश्यकता अझै विद्यमान छ ।’ सकारात्मक कामको पहलमा सबैको ऐक्यवद्धता आवश्यक रहन्छ । त्यसैले पनि संविधानमा लिपिबद्ध हक अधिकार कार्यान्वयनका लागि सरोकारवाला सबैले आ–आफ्नो स्थानबाट पहलकदमी लिइरहन सम्पूर्ण नेपाली नागरिकमा हार्दिक अनुरोध समेत गर्दछु उनले भनेका छन् । प्रदेश प्रमुखले सन्देशमा भनेका छन् ‘संविधान कार्यान्वयनमार्फत राष्ट्रिय समृद्धि हासिल गर्दै संघीय लोकतान्त्रिक गणतन्त्रका आधारभूत मुल्य मान्यता र प्रणालीलाई राष्ट्रिय जीवन पद्धति बनाउन संविधान दिवस र राष्ट्रिय दिवस, २०८२ ले हामी सबैमा नयाँ उत्साह प्रदान गर्ने विश्वास व्यक्त गर्दछु ।’ The post बागमति प्रदेश प्रमुख देवकोटाद्वारा संविधान दिवसको शुभकामना appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-19T03:34:37.184777Z",
  "id": "9756878f42c4162bd90c232a52b2a7bb58cd238c3a00f105b42a16131df6445c",
  "images": [
    "https://rajdhanidaily.com/wp-content/uploads/2025/03/deepak-devkota_IkfWKxRyTu.jpg",
    "https://rajdhanidaily.com/wp-content/uploads/2025/09/550350345_1860977214768321_7472180823094294596_n-725x1024.jpg"
  ],
  "lang": "ne",
  "published_at": "2025-09-19T02:58:17Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"681\" src=\"https://rajdhanidaily.com/wp-content/uploads/2025/03/deepak-devkota_IkfWKxRyTu.jpg\" style=\"float: left; margin: 0 15px 15px 0;\" width=\"1160\" />हेटौडा । बागमती प्रदेश प्रमुख दीपक प्रसाद देवकोटाले संविधान दिवसको शुभकामना व्यक्त गरेका छन् । जनताका प्रतिनिधिहरुले संविधान सभामार्फत् संविधान निर्माण गरी जारी भएको आज १० बर्ष पूरा भएको छ । यसै अवसरमा उनले शुभकामना सन्देशमार्फत भनेका छन् ‘यो सुखद अवसरमा देश तथा विदेशमा रहनुभएका सम्पूर्ण नेपाली दिदीबहिनी, दाजुभाइहरुमा हार्दिक बधाई, साथै शुभकामना व्यक्त गर्दछु [&#8230;]</p>\n<p>The post <a href=\"https://rajdhanidaily.com/id/122107/\" rel=\"nofollow\">बागमति प्रदेश प्रमुख देवकोटाद्वारा संविधान दिवसको शुभकामना</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "बागमति प्रदेश प्रमुख देवकोटाद्वारा संविधान दिवसको शुभकामना",
  "url": "https://rajdhanidaily.com/id/122107/",
  "version": 1
}
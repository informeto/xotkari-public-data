{
  "byline": "नागरिक",
  "canonical_hash": "d850b5c66ea77df056d92337cfc63bb16c89f844d0f21b3d631a145c90827cc8",
  "content_html": "<p><img alt=\"\" src=\"https://images.nagariknewscdn.com/2025/third-party/1757866799_Indvspak.jpg\" /></p><p>एसिया कपको बहुप्रतिक्षित खेलमा पाकिस्तानले भारतसामु १२८ रनको लक्ष्य प्रस्तुत गरेको छ ।  </p><p>दुबईमा टस जितेर पहिला ब्याटिङ गरेको पाकिस्तानले निर्धारित ओभरमा ९ विकेट गुमाएर १२७ रनको योगफल तयार पारेको हो । पाकिस्तानका लागि सहिबजादा फरहानले सर्वाधिक ४० रन बनाए । सहिन अफ्रिदी ३३ रनमा नटआउट रहे । १६ बलको सामना गरेका उनले चार छक्का हिर्काए । पाकिस्तानको इनिङ्समा ६ जनाले दोहोरो अंकको स्कोर छुन सकेनन् ।  </p><p>भारतका लागि कुलदीप यादवले ३, जसप्रित बुमराह र अक्षर पटेलले २ तथा हार्दिक पाण्डेय र भरुण चक्रवर्तीले समान एक विकेट लिए ।  </p><p>समूह एमा रहेका भारत र पाकिस्तानले आफ्नो पहिलो खेलमा जित निकालेका छन् । </p>",
  "content_text": "एसिया कपको बहुप्रतिक्षित खेलमा पाकिस्तानले भारतसामु १२८ रनको लक्ष्य प्रस्तुत गरेको छ । दुबईमा टस जितेर पहिला ब्याटिङ गरेको पाकिस्तानले निर्धारित ओभरमा ९ विकेट गुमाएर १२७ रनको योगफल तयार पारेको हो । पाकिस्तानका लागि सहिबजादा फरहानले सर्वाधिक ४० रन बनाए । सहिन अफ्रिदी ३३ रनमा नटआउट रहे । १६ बलको सामना गरेका उनले चार छक्का हिर्काए । पाकिस्तानको इनिङ्समा ६ जनाले दोहोरो अंकको स्कोर छुन सकेनन् । भारतका लागि कुलदीप यादवले ३, जसप्रित बुमराह र अक्षर पटेलले २ तथा हार्दिक पाण्डेय र भरुण चक्रवर्तीले समान एक विकेट लिए । समूह एमा रहेका भारत र पाकिस्तानले आफ्नो पहिलो खेलमा जित निकालेका छन् ।",
  "fetched_at": "2025-09-14T17:52:33.425866Z",
  "id": "521307d4d608dcfcb7e154182e9ed1358903f60ceac9e8843d0cd9a235baa6d6",
  "images": [
    "https://images.nagariknewscdn.com/2025/third-party/1757866799_Indvspak.jpg"
  ],
  "lang": "ne",
  "published_at": "2025-09-14T16:20:18Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "दुबईमा टस जितेर पहिला ब्याटिङ गरेको पाकिस्तानले निर्धारित ओभरमा ९ विकेट गुमाएर १२७ रनको योगफल तयार पारेको हो ।...",
  "tags": null,
  "title": "एसिया कपः पाकिस्तानले दियो भारतलाई १२८ रनको लक्ष्य",
  "url": "https://nagariknews.nagariknetwork.com/sports/asia-cup-pakistan-sets-india-a-target-of-128-runs-17-20.html",
  "version": 1
}
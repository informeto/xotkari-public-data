{
  "byline": "नागरिक",
  "canonical_hash": "572582a15658d59126b3db73f3fee7cbec4cafef8efb384fa63574fcf2f2fed0",
  "content_html": "<p><img alt=\"\" src=\"https://images.nagariknewscdn.com/2025/third-party/1740902692_Ncell-2.jpg\" /></p><p>टेलिकम सेवा प्रदायक एनसेलले अस्ति मंगलबारदेखि दिन थालेको निःशुल्क लोकल भ्वाइस, एसएमएस र इन्टरनेट सेवाको समयावधि बढाएको छ ।  </p><p>यो सँगै अब एनसेलका ग्राहकले यी निःशुल्क सेवाहरुको फाइदा शुक्रबारसम्म लिन सक्नेछन् ।</p><p>हालको विषम परिस्थितिमा आम उपभोक्तालाई देश, विदेशमा रहेका आफन्तजनहरुसँग सम्पर्क निरन्तर कायम राख्न सहजता प्रदान गर्ने उद्देश्यले यी सेवाहरु एनसेलले मंगलबारदेखि दुई दिनका लागि निःशुल्क प्रदान गर्न थालेको थियो ।  </p><p>एनसेलले आज बिहीबार आफ्नो आधिकारिक फेसबुक पेज मार्फत यी सेवाहरु एक दिन थप गरिएको जानकारी गराएको हो।  </p><p>एनसेलको यो सुविधा अन्तर्गत ग्राहकहरुले बिना कुनै शुल्क लोकल भ्वाइस कल (एनसेल र नेपाल टेलिकम दुवै नेटवर्कमा), इन्टरनेट र एसएमएस सेवा पाउँदै आएका छन् । </p>",
  "content_text": "टेलिकम सेवा प्रदायक एनसेलले अस्ति मंगलबारदेखि दिन थालेको निःशुल्क लोकल भ्वाइस, एसएमएस र इन्टरनेट सेवाको समयावधि बढाएको छ । यो सँगै अब एनसेलका ग्राहकले यी निःशुल्क सेवाहरुको फाइदा शुक्रबारसम्म लिन सक्नेछन् । हालको विषम परिस्थितिमा आम उपभोक्तालाई देश, विदेशमा रहेका आफन्तजनहरुसँग सम्पर्क निरन्तर कायम राख्न सहजता प्रदान गर्ने उद्देश्यले यी सेवाहरु एनसेलले मंगलबारदेखि दुई दिनका लागि निःशुल्क प्रदान गर्न थालेको थियो । एनसेलले आज बिहीबार आफ्नो आधिकारिक फेसबुक पेज मार्फत यी सेवाहरु एक दिन थप गरिएको जानकारी गराएको हो। एनसेलको यो सुविधा अन्तर्गत ग्राहकहरुले बिना कुनै शुल्क लोकल भ्वाइस कल (एनसेल र नेपाल टेलिकम दुवै नेटवर्कमा), इन्टरनेट र एसएमएस सेवा पाउँदै आएका छन् ।",
  "fetched_at": "2025-09-16T12:46:42.630939Z",
  "id": "26419ddc4fa2fdf971ae81baae41b121e4cd00b426c3176f5d7a42d579934e99",
  "images": [
    "https://images.nagariknewscdn.com/2025/third-party/1740902692_Ncell-2.jpg"
  ],
  "lang": "ne",
  "published_at": "2025-09-11T09:38:27Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "यो सँगै अब एनसेलका ग्राहकले यी निःशुल्क सेवाहरुको फाइदा शुक्रबारसम्म लिन सक्नेछन् ।",
  "tags": null,
  "title": "एनसेलले बढायो निःशुल्क लोकल कल, एसएमएस र इन्टरनेटको समयसीमा",
  "url": "https://nagariknews.nagariknetwork.com/Corporate/ncell-extends-free-local-calls-sms-and-internet-validity-13-25.html",
  "version": 1
}
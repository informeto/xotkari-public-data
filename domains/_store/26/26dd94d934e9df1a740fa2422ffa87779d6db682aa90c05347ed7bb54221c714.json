{
  "byline": "नागरिक",
  "canonical_hash": "8e64526f237e5f6155d5cf6b32ac429a6ff391a6b14ba8216b045204fa4b447c",
  "content_html": "<p><img alt=\"\" src=\"https://images.nagariknewscdn.com/2025/third-party/1757938308_Sabita%20Bhandari.JPG\" /></p><p>नवनियुक्त महान्यायाधिवक्ता सविता भण्डारी बरालले पद तथा गोपनीयताको शपथ लिएसँगै कार्यभार सम्हालेकी छन् । </p><p>प्रधानन्यायाधीश प्रकाशमान सिंह राउतसमक्ष पद तथा गोपनीयताको शपथ ग्रहण गरेपछि उनले पदबहाली गरेकी हुन् । यो विषम परिस्थितिमा सबैले मिलेर काम गर्नुपर्ने उनको भनाइ छ । </p><p>“परिस्थिति अनुकूल छैन, तर काम गर्ने बेला यही हो”, महान्यायाधिवक्ता बरालले भनिन्, “यो विषम परिस्थिति छ, सबैले मिलेर काम गर्नुपर्छ । त्यसका लागि म आफ्नो तर्फबाट प्रतिबद्ध छु ।”  </p><p>सरकारको कानुनी सल्लाहकार तथा महान्यायाधिवक्तामा वरिष्ठ अधिवक्ता भण्डारीलाई आइतबार राष्ट्रपति रामचन्द्र पौडेलले नियुक्त गरेका थिए । नेपालको इतिहासमा उनी महान्यायाधिवक्ता हुने पहिलो महिला बनेकी छन् । </p>",
  "content_text": "नवनियुक्त महान्यायाधिवक्ता सविता भण्डारी बरालले पद तथा गोपनीयताको शपथ लिएसँगै कार्यभार सम्हालेकी छन् । प्रधानन्यायाधीश प्रकाशमान सिंह राउतसमक्ष पद तथा गोपनीयताको शपथ ग्रहण गरेपछि उनले पदबहाली गरेकी हुन् । यो विषम परिस्थितिमा सबैले मिलेर काम गर्नुपर्ने उनको भनाइ छ । “परिस्थिति अनुकूल छैन, तर काम गर्ने बेला यही हो”, महान्यायाधिवक्ता बरालले भनिन्, “यो विषम परिस्थिति छ, सबैले मिलेर काम गर्नुपर्छ । त्यसका लागि म आफ्नो तर्फबाट प्रतिबद्ध छु ।” सरकारको कानुनी सल्लाहकार तथा महान्यायाधिवक्तामा वरिष्ठ अधिवक्ता भण्डारीलाई आइतबार राष्ट्रपति रामचन्द्र पौडेलले नियुक्त गरेका थिए । नेपालको इतिहासमा उनी महान्यायाधिवक्ता हुने पहिलो महिला बनेकी छन् ।",
  "fetched_at": "2025-09-15T12:47:37.357028Z",
  "id": "26dd94d934e9df1a740fa2422ffa87779d6db682aa90c05347ed7bb54221c714",
  "images": [
    "https://images.nagariknewscdn.com/2025/third-party/1757938308_Sabita%20Bhandari.JPG"
  ],
  "lang": "ne",
  "published_at": "2025-09-15T12:13:04Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "सरकारको कानुनी सल्लाहकार तथा महान्यायाधिवक्तामा वरिष्ठ अधिवक्ता भण्डारीलाई आइतबार राष्ट्रपति रामचन्द्र पौडेलले नियुक्त गरेका थिए ।...",
  "tags": null,
  "title": "पहिलो महिला महान्यायाधिवक्ताको आग्रह: मिलेर काम गरौं",
  "url": "https://nagariknews.nagariknetwork.com/politics/first-female-attorney-general-urges-let-s-work-together-72-71.html",
  "version": 1
}
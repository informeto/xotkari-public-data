{
  "byline": "नागरिक",
  "canonical_hash": "4c05786dfe16df9b773d1b5a12c5e4010bcf3a28b5c5687f7c01af5f0309704a",
  "content_html": "<p><img alt=\"\" src=\"https://images.nagariknewscdn.com/2025/third-party/1758266495_kulman.jpg\" /></p><p>ऊर्जा, भौतिक र सहरी विकासमन्त्री कुलमान घिसिङले आफ्नो कार्यालयअन्तर्गतका निकायमा हुने अनियमितता रोक्न निर्देशन दिएका छन्।</p><p>सहरी विकास मन्त्रालयका सचिव गोपाल सिग्देल, विशेष भवन निर्माण आयोजना तथा समन्वय कार्यालय, आयोजनाका परामर्शदाता र निर्माण व्यवसायीसँग आज भवन निर्माणबारे छलफल गर्दै उनले यस्तो बताएका हुन्।उनले अनियमितता फेला परेमा त्यसमा संलग्नलाई तुरुन्तै कारबाही गर्ने चेतावनी दिए।</p><p>'विगतमा कसिमन खाएर बजेट नै बेच्यो भन्ने आरोप सुन्ने गरिएको छ, जेनजी आन्दोलनको मुख्य एजेन्डा नै भ्रष्टाचार नियन्त्रण थियो। भ्रष्टाचार नियन्त्रण गर्न सकिएन भने ठूलो निराशा उत्पन्न हुन्छ। त्यसैले अनियमिता हुने छिद्र पहिचान गरी त्यसलाई बन्द गर्नुहोस्। एक रुपैयाँ पनि अनियमिता गरेको फेला परेमा संलग्नलाई छाडिने छैन। सेवा प्रवाहमा पनि सुधार गर्नुस्,' उनले निर्देशन दिए। </p>",
  "content_text": "ऊर्जा, भौतिक र सहरी विकासमन्त्री कुलमान घिसिङले आफ्नो कार्यालयअन्तर्गतका निकायमा हुने अनियमितता रोक्न निर्देशन दिएका छन्। सहरी विकास मन्त्रालयका सचिव गोपाल सिग्देल, विशेष भवन निर्माण आयोजना तथा समन्वय कार्यालय, आयोजनाका परामर्शदाता र निर्माण व्यवसायीसँग आज भवन निर्माणबारे छलफल गर्दै उनले यस्तो बताएका हुन्।उनले अनियमितता फेला परेमा त्यसमा संलग्नलाई तुरुन्तै कारबाही गर्ने चेतावनी दिए। 'विगतमा कसिमन खाएर बजेट नै बेच्यो भन्ने आरोप सुन्ने गरिएको छ, जेनजी आन्दोलनको मुख्य एजेन्डा नै भ्रष्टाचार नियन्त्रण थियो। भ्रष्टाचार नियन्त्रण गर्न सकिएन भने ठूलो निराशा उत्पन्न हुन्छ। त्यसैले अनियमिता हुने छिद्र पहिचान गरी त्यसलाई बन्द गर्नुहोस्। एक रुपैयाँ पनि अनियमिता गरेको फेला परेमा संलग्नलाई छाडिने छैन। सेवा प्रवाहमा पनि सुधार गर्नुस्,' उनले निर्देशन दिए।",
  "fetched_at": "2025-09-19T07:39:05.158980Z",
  "id": "bf26d52951949710dddabc4e3b1b12a1d6cb4728f415910ca3f16796f0f88f5b",
  "images": [
    "https://images.nagariknewscdn.com/2025/third-party/1758266495_kulman.jpg"
  ],
  "lang": "ne",
  "published_at": "2025-09-19T07:21:40Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "ऊर्जा, भौतिक र सहरी विकासमन्त्री कुलमान घिसिङले आफ्नो कार्यालयअन्तर्गतका निकायमा हुने अनियमितता रोक्न निर्देशन दिएका छन्।...",
  "tags": null,
  "title": "अनियमितता फेला परे तुरुन्तै कारबाही गरिन्छ : मन्त्री घिसिङ",
  "url": "https://nagariknews.nagariknetwork.com/politics/immediate-action-will-be-taken-if-irregularities-are-found-minister-ghising-89-13.html",
  "version": 1
}
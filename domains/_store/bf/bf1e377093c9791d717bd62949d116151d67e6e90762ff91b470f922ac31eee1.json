{
  "byline": "देश सञ्चार",
  "canonical_hash": "ce07526aa55fc67a1ae7d81d741177af1c9adadb3840d6b8ccf479214c520d18",
  "content_html": "<p>काठमाडौँ- नेकपा (एकीकृत समाजवादी)को केन्द्रीय सचिवालय बैठकले बामपन्थी सहकार्यदेखि लिएर निर्वाचन कार्ययोजना निर्माणसम्मका निर्णयहरू गरेको छ।</p>\n<p>बैठकले बृहद् बामपन्थी सहकार्यका लागि खुला रहने र विचार मिल्ने दलहरूसँग एकता गर्दै अघि बढ्ने नीति लिएको छ। साथै, देशभर भएका क्षतिको बारेमा सूचना तथा तथ्याङ्क संकलन गर्ने निर्णय गरिएको छ।</p>\n<p>आगामी निर्वाचनलाई ध्यानमा राख्दै कार्ययोजना निर्माण गर्ने निर्णय पनि बैठकले गरेको छ। यससँगै, ‘जेनजी’ आन्दोलनका एजेण्डामा पहिले नै समर्थन गरेको पुनः स्पष्ट गर्दै बैठकले उक्त आन्दोलनमा भएको दमन तथा घुसपैठको विरोध गर्दै दोषीलाई कारवाही गर्न माग गरेको छ।</p>\n<p><strong>यी हुन निर्णयहरू (बुँदागत रुपमा):</strong></p>\n<p>१. बृहद बामपन्थी सहकार्यको लागि खुल्ला हुने,<br />\n२. विचार मिल्नेहरुसँग एकता गर्दै अघि बढ्ने,<br />\n३. देशभरीको क्षतिको बारेमा सूचना तथा तथ्य संकलन गर्ने,<br />\n४. निर्वाचन सम्बन्धी कार्ययोजना निर्माण गर्ने,<br />\n५. जेन जी का एजेण्डामा पहिले नै समर्थन गरेको, उक्त आन्दोलनमा भएको दमन तथा घुषपैठको विरोध, दोषी माथि कारवाहीको माग</p>",
  "content_text": "काठमाडौँ- नेकपा (एकीकृत समाजवादी)को केन्द्रीय सचिवालय बैठकले बामपन्थी सहकार्यदेखि लिएर निर्वाचन कार्ययोजना निर्माणसम्मका निर्णयहरू गरेको छ। बैठकले बृहद् बामपन्थी सहकार्यका लागि खुला रहने र विचार मिल्ने दलहरूसँग एकता गर्दै अघि बढ्ने नीति लिएको छ। साथै, देशभर भएका क्षतिको बारेमा सूचना तथा तथ्याङ्क संकलन गर्ने निर्णय गरिएको छ। आगामी निर्वाचनलाई ध्यानमा राख्दै कार्ययोजना निर्माण गर्ने निर्णय पनि बैठकले गरेको छ। यससँगै, ‘जेनजी’ आन्दोलनका एजेण्डामा पहिले नै समर्थन गरेको पुनः स्पष्ट गर्दै बैठकले उक्त आन्दोलनमा भएको दमन तथा घुसपैठको विरोध गर्दै दोषीलाई कारवाही गर्न माग गरेको छ। यी हुन निर्णयहरू (बुँदागत रुपमा): १. बृहद बामपन्थी सहकार्यको लागि खुल्ला हुने, २. विचार मिल्नेहरुसँग एकता गर्दै अघि बढ्ने, ३. देशभरीको क्षतिको बारेमा सूचना तथा तथ्य संकलन गर्ने, ४. निर्वाचन सम्बन्धी कार्ययोजना निर्माण गर्ने, ५. जेन जी का एजेण्डामा पहिले नै समर्थन गरेको, उक्त आन्दोलनमा भएको दमन तथा घुषपैठको विरोध, दोषी माथि कारवाहीको माग",
  "fetched_at": "2025-09-19T02:54:33.338584Z",
  "id": "bf1e377093c9791d717bd62949d116151d67e6e90762ff91b470f922ac31eee1",
  "images": [],
  "lang": "ne",
  "published_at": "2025-09-19T02:09:05Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ- नेकपा (एकीकृत समाजवादी)को केन्द्रीय सचिवालय बैठकले बामपन्थी सहकार्यदेखि लिएर...",
  "tags": null,
  "title": "यी हुन् एकीकृत समाजवादी केन्द्रीय सचिवालय बैठकका निर्णयहरू",
  "url": "https://deshsanchar.com/2025/09/19/1095683/",
  "version": 1
}
{
  "byline": "नागरिक",
  "canonical_hash": "524fcdea670ca485c9a96c0d0dd5fcfd9f012de757abcf39c48d2fda6eb8abff",
  "content_html": "<p><img alt=\"\" src=\"https://images.nagariknewscdn.com/2025/third-party/1757938380_mantri.png\" /></p><p>सरकारले जेनजी प्रदर्शनको क्रममा भएका सम्पूर्ण घटनाको छानबिन गर्ने भएको छ । मन्त्रिपरिषद्को सोमबार बसेको बैठकले छानबिनका लागि उच्चस्तरीय न्यायिक जाँचबुझ आयोग गठन गर्ने निर्णय गरेको छ । बैठकपछि गृहमन्त्री ओमप्रकाश अर्यालले समितिको संरचनाबारे भने टुंगो लाग्न बाँकी रहेका बताए ।  </p><p>सरकारले आन्दोलनको क्रममा मृत्यु हुनेको परिवारलाई १५ लाख राहत दिने भएको छ । गृहमन्त्री अर्यालले मृतकका प्रत्येक परिवारलाई १० लाख क्षतिपूर्ति र अन्य खर्च बापत ५ लाख दिने निर्णय भएको जानकारी दिए ।  उक्त रकम सम्बन्धित जिल्ला प्रशासन कार्यालयमार्फत हस्तान्तरण हुनेछ । </p><p>सरकारले आन्दोलनका क्रममा मारिएका सम्पूर्णको सम्झनामा आगामी असोज १ गते शोक दिवस मनाउने निर्णय पनि गरेको छ । दिवसमा देशैभर सार्वजनिक बिदा दिने र राष्ट्रिय झण्डा झुकाउने निर्णय भएको उनले बताए । </p>",
  "content_text": "सरकारले जेनजी प्रदर्शनको क्रममा भएका सम्पूर्ण घटनाको छानबिन गर्ने भएको छ । मन्त्रिपरिषद्को सोमबार बसेको बैठकले छानबिनका लागि उच्चस्तरीय न्यायिक जाँचबुझ आयोग गठन गर्ने निर्णय गरेको छ । बैठकपछि गृहमन्त्री ओमप्रकाश अर्यालले समितिको संरचनाबारे भने टुंगो लाग्न बाँकी रहेका बताए । सरकारले आन्दोलनको क्रममा मृत्यु हुनेको परिवारलाई १५ लाख राहत दिने भएको छ । गृहमन्त्री अर्यालले मृतकका प्रत्येक परिवारलाई १० लाख क्षतिपूर्ति र अन्य खर्च बापत ५ लाख दिने निर्णय भएको जानकारी दिए । उक्त रकम सम्बन्धित जिल्ला प्रशासन कार्यालयमार्फत हस्तान्तरण हुनेछ । सरकारले आन्दोलनका क्रममा मारिएका सम्पूर्णको सम्झनामा आगामी असोज १ गते शोक दिवस मनाउने निर्णय पनि गरेको छ । दिवसमा देशैभर सार्वजनिक बिदा दिने र राष्ट्रिय झण्डा झुकाउने निर्णय भएको उनले बताए ।",
  "fetched_at": "2025-09-15T14:22:43.830503Z",
  "id": "cdb5909d7cacf34b82cf24fc031942bf4e87eb59fbc1b4a7b0de36d3600a2bd0",
  "images": [
    "https://images.nagariknewscdn.com/2025/third-party/1757938380_mantri.png"
  ],
  "lang": "ne",
  "published_at": "2025-09-15T13:46:06Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "सरकारले आन्दोलनका क्रममा मारिएका सम्पूर्णको सम्झनामा आगामी असोज १ गते शोक दिवस मनाउने निर्णय पनि गरेको छ ।...",
  "tags": null,
  "title": "सरकारले जेन-जी आन्दोलनको छानबिन गर्ने, मृतक परिवारलाई १५ लाख राहत",
  "url": "https://nagariknews.nagariknetwork.com/politics/government-to-investigate-gen-g-movement-provide-rs-1-5-million-relief-to-families-of-deceased-45-90.html",
  "version": 1
}
{
  "byline": "चुमन बस्नेत",
  "canonical_hash": "701e9b4a07951ea1e487a65b1a67abf72f07230a55e82087f5a0c346ff776b72",
  "content_html": "<p><img alt=\"\" src=\"https://images.nagariknewscdn.com/photos/1653277113_sundar.jpg\" /></p><p>सुन्दरहरैँचा नगरपालिकाको प्रमुख र उपप्रमुख नेकपा एमालेले जितेको छ। प्रमुखमा केदारप्रसाद गुरागाई र उपप्रमुखमा अकली चौधरी विजयी भएका हुन्।</p><p>गुरागाईंले निवर्तमान मेयर शिवप्रसाद ढकाललाई ७ सय २७ मतान्तरमा पराजित गर्दै विजयी भए। एमालेका गुरागाईंले २१ हजार ४ सय ५ मत प्राप्त गरे । उनका निकटतम् प्रतिद्वन्द्वी ढकालले २० हजार ६ सय ७८ मत प्राप्त गरे।  </p><p>त्यसैगरी, उपप्रमुखमा एमालेकी अकली चौधरीले नेकपा माओवादी केन्द्रका नवराज चापागाईलाई पराजित गरिन्। चौधरीले ११ हजार १ सय ५२ मतको  फराकिलो मतान्तरमा चापागाईंलाई पराजित गरेकी हुन्। २२ हजार ४ सय ५२ मत चौधरीले प्राप्त गरिन्। उनका निकटतम् प्रतिद्वन्द्वी चापागाईंले ११ हजार ३ मत प्राप्त गरे।  </p><p>त्यस्तै, नेकपा एमालेले वडा नम्बर ३, ५, ८, १०, ११ र १२ को वडाध्यक्ष जितेको छ। नेपाली काँग्रेसले वडा नम्बर १, २, ४, ६ र ९ को वडाध्यक्ष जितेको छ। ७ नम्बर वडामा स्वतन्त्रले वडाध्यक्ष जितेको छ। मोरङका १७ वटै स्थानीय तहको निर्वाचनको अन्तिम मत परिणाम सार्वजनिक भएको हो।</p>",
  "content_text": "सुन्दरहरैँचा नगरपालिकाको प्रमुख र उपप्रमुख नेकपा एमालेले जितेको छ। प्रमुखमा केदारप्रसाद गुरागाई र उपप्रमुखमा अकली चौधरी विजयी भएका हुन्। गुरागाईंले निवर्तमान मेयर शिवप्रसाद ढकाललाई ७ सय २७ मतान्तरमा पराजित गर्दै विजयी भए। एमालेका गुरागाईंले २१ हजार ४ सय ५ मत प्राप्त गरे । उनका निकटतम् प्रतिद्वन्द्वी ढकालले २० हजार ६ सय ७८ मत प्राप्त गरे। त्यसैगरी, उपप्रमुखमा एमालेकी अकली चौधरीले नेकपा माओवादी केन्द्रका नवराज चापागाईलाई पराजित गरिन्। चौधरीले ११ हजार १ सय ५२ मतको फराकिलो मतान्तरमा चापागाईंलाई पराजित गरेकी हुन्। २२ हजार ४ सय ५२ मत चौधरीले प्राप्त गरिन्। उनका निकटतम् प्रतिद्वन्द्वी चापागाईंले ११ हजार ३ मत प्राप्त गरे। त्यस्तै, नेकपा एमालेले वडा नम्बर ३, ५, ८, १०, ११ र १२ को वडाध्यक्ष जितेको छ। नेपाली काँग्रेसले वडा नम्बर १, २, ४, ६ र ९ को वडाध्यक्ष जितेको छ। ७ नम्बर वडामा स्वतन्त्रले वडाध्यक्ष जितेको छ। मोरङका १७ वटै स्थानीय तहको निर्वाचनको अन्तिम मत परिणाम सार्वजनिक भएको हो।",
  "fetched_at": "2025-09-15T15:23:55.085758Z",
  "id": "8b7b51564d0da3a3b7ad513eaa34b0e850dd0a4c039bceb29f2687c4d8b7dcc6",
  "images": [
    "https://images.nagariknewscdn.com/photos/1653277113_sundar.jpg"
  ],
  "lang": "ne",
  "published_at": "2022-05-22T21:54:05Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "गुरागाईंले निवर्तमान मेयर शिवप्रसाद ढकाललाई ७ सय २७ मतान्तरमा पराजित गर्दै विजयी भए। एमालेका गुरागाईंले २१ हजार ४ सय ५ मत प्राप्त गरे । उनका निकटतम् प्रतिद्वन्द्वी ढकालले २० हजार ६ सय ७८ मत प्राप्त गरे।...",
  "tags": null,
  "title": "सुन्दरहरैँचा नगरपालिकामा एमालेका केदार गुरागाईं विजयी",
  "url": "https://nagariknews.nagariknetwork.com/NirwachanBishes/832271-1653277145.html",
  "version": 1
}
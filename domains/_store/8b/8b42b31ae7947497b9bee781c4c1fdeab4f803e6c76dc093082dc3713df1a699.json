{
  "byline": "न्युज अफ नेपाल",
  "canonical_hash": "1a8fc43aadcb820792350bb52d35b6f7fd991450b54b935cc9eb6cd135acc42e",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/shelly-150x150.jpg\" style=\"display: block; margin-bottom: 5px; clear: both;\" width=\"150\" />\n<p>जमैकाकी शेली एन फ्रेजर प्राइस छोटो दुरीको दौडमा निकै नाम कमाएकी धाविका हुन् । शेलीलाई फ्लोरेन्स ग्रिफ्थ जोएनर, एलाने थोम्पसन हेराह, गेल डेभर्स जस्ता महान स्प्रिन्टरहरूसँग तुलना गरिएको छ ।</p>\n\n\n\n<p>उनले हालै जापानमा भएको वल्र्ड एथ्लेटिक्स च्याम्पियनसिपलाई अन्तिम प्रतियोगिता भनेकी छन् । योसँगैं उनको १८ वर्षको सुनौलो करिअर पनि समाप्त हुने भएको छ ।</p>\n\n\n\n<p>संजोगवश १८ वर्षअघि शेलीको विश्व प्रतियोगितामा पहिलो सहभागिता पनि जापानमै भएको थियो । अहिले उनले जापानबाटै करिअर समाप्त भएको घोषणा गरेकी छन् ।</p>\n\n\n\n<p>३८ वर्षीया शेलीले ९ वल्र्ड च्याम्पियनसिप र ५ ओलम्पिक गेम्समा सहभागिता जनाएका हुन् । उनले ओलम्पिकमा तीन स्वर्ण जितेकी छन् । यी धाविकाले वल्र्ड च्याम्पियनसिपअन्तर्गत १ सय मिटर दौडमा ५ पटक स्वर्ण जितेर रेकर्ड पनि राखेकी छन् । यो रेकर्ड हालसम्म पनि कसैले तोड्न सकेकी छैनन् ।</p>\n\n\n\n<p>शेली १ सय मिटर महिला दौडमा तेस्रो छिटो दौडिने धाविका हुन् । उनको व्यक्तिगत उत्कृष्ट समय १०.६० सेकेण्डको हो । उनीभन्दा अगाडि अमेरिकाकी दिवंगत फ्लोरेन्स ग्रिफ्थ जोएनर (१०.४९ सेकेण्ड) र जमैकाकी एलाने थोम्पसन हेराह (१०.५४ सेकेण्ड) छन् ।</p>\n\n\n\n<p>यस्तै, उनी १ सय मिटरको वल्र्ड टाइटल जित्ने सबैभन्दा पाको उमेरकी विजेतासमेत घोषित भएकी थिइन् । २०१९ मा जित्दा उनको उमेर ३२ वर्षको थियो ।<br /><strong>शेलीको पदक</strong></p>\n\n\n\n<p><strong>ओलम्पिक गेम्सः</strong><br />३ स्वर्णः<br />१०० मिटर (बेइजिङ २००८ र लन्डन २०१२) -४ सय मिटर रिले (टोक्यो २०२०)<br />४ रजतः<br />१०० मिटर (२०२०), २०० मिटर (२०१२) ÷ १ सय मिटर रिले (२०१२ र रियो दि जनेरियो २०१६)<br />१ कांस्यः<br />१०० मिटर (२०१६)</p>\n\n\n\n<p><strong>वल्र्ड च्याम्पियनसिपः</strong><br />१० स्वर्णः<br />१ सय मिटर (२००९, २०१३, २०१५, २०१९, २०२२) ÷ २०० मिटर (२०१३) ÷ १ सय मिटर रिले (२००९, २०१३, २०१५, २०१९)<br />६ रजत ः<br />२०० मिटर (२०२२)÷१ सय मिटर रिले (२००७, २०११, २०२२, २०२३, २०२५)<br />१ कांस्यः<br />१०० मिटर (२०२३)</p>",
  "content_text": "जमैकाकी शेली एन फ्रेजर प्राइस छोटो दुरीको दौडमा निकै नाम कमाएकी धाविका हुन् । शेलीलाई फ्लोरेन्स ग्रिफ्थ जोएनर, एलाने थोम्पसन हेराह, गेल डेभर्स जस्ता महान स्प्रिन्टरहरूसँग तुलना गरिएको छ । उनले हालै जापानमा भएको वल्र्ड एथ्लेटिक्स च्याम्पियनसिपलाई अन्तिम प्रतियोगिता भनेकी छन् । योसँगैं उनको १८ वर्षको सुनौलो करिअर पनि समाप्त हुने भएको छ । संजोगवश १८ वर्षअघि शेलीको विश्व प्रतियोगितामा पहिलो सहभागिता पनि जापानमै भएको थियो । अहिले उनले जापानबाटै करिअर समाप्त भएको घोषणा गरेकी छन् । ३८ वर्षीया शेलीले ९ वल्र्ड च्याम्पियनसिप र ५ ओलम्पिक गेम्समा सहभागिता जनाएका हुन् । उनले ओलम्पिकमा तीन स्वर्ण जितेकी छन् । यी धाविकाले वल्र्ड च्याम्पियनसिपअन्तर्गत १ सय मिटर दौडमा ५ पटक स्वर्ण जितेर रेकर्ड पनि राखेकी छन् । यो रेकर्ड हालसम्म पनि कसैले तोड्न सकेकी छैनन् । शेली १ सय मिटर महिला दौडमा तेस्रो छिटो दौडिने धाविका हुन् । उनको व्यक्तिगत उत्कृष्ट समय १०.६० सेकेण्डको हो । उनीभन्दा अगाडि अमेरिकाकी दिवंगत फ्लोरेन्स ग्रिफ्थ जोएनर (१०.४९ सेकेण्ड) र जमैकाकी एलाने थोम्पसन हेराह (१०.५४ सेकेण्ड) छन् । यस्तै, उनी १ सय मिटरको वल्र्ड टाइटल जित्ने सबैभन्दा पाको उमेरकी विजेतासमेत घोषित भएकी थिइन् । २०१९ मा जित्दा उनको उमेर ३२ वर्षको थियो । शेलीको पदक ओलम्पिक गेम्सः ३ स्वर्णः १०० मिटर (बेइजिङ २००८ र लन्डन २०१२) -४ सय मिटर रिले (टोक्यो २०२०) ४ रजतः १०० मिटर (२०२०), २०० मिटर (२०१२) ÷ १ सय मिटर रिले (२०१२ र रियो दि जनेरियो २०१६) १ कांस्यः १०० मिटर (२०१६) वल्र्ड च्याम्पियनसिपः १० स्वर्णः १ सय मिटर (२००९, २०१३, २०१५, २०१९, २०२२) ÷ २०० मिटर (२०१३) ÷ १ सय मिटर रिले (२००९, २०१३, २०१५, २०१९) ६ रजत ः २०० मिटर (२०२२)÷१ सय मिटर रिले (२००७, २०११, २०२२, २०२३, २०२५) १ कांस्यः १०० मिटर (२०२३)",
  "fetched_at": "2025-09-22T15:55:50.175128Z",
  "id": "8b42b31ae7947497b9bee781c4c1fdeab4f803e6c76dc093082dc3713df1a699",
  "images": [
    "https://newsofnepal.com/wp-content/uploads/2025/09/shelly-150x150.jpg"
  ],
  "lang": "ne",
  "published_at": "2025-09-22T15:44:37Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/shelly-150x150.jpg\" style=\"display: block; margin-bottom: 5px; clear: both;\" width=\"150\" />जमैकाकी शेली एन फ्रेजर प्राइस छोटो दुरीको दौडमा निकै नाम कमाएकी धाविका हुन् । शेलीलाई फ्लोरेन्स ग्रिफ्थ जोएनर, एलाने थोम्पसन हेराह, गेल डेभर्स जस्ता महान स्प्रिन्टरहरूसँग तुलना गरिएको छ । उनले हालै जापानमा भएको वल्र्ड एथ्लेटिक्स च्याम्पियनसिपलाई अन्तिम प्रतियोगिता भनेकी छन् । योसँगैं उनको १८ वर्षको सुनौलो करिअर पनि समाप्त हुने भएको छ । संजोगवश [&#8230;]",
  "tags": null,
  "title": "विश्व प्रसिद्ध धाविका शेली एन फ्रेजर",
  "url": "https://newsofnepal.com/2025/09/22/732683/",
  "version": 1
}
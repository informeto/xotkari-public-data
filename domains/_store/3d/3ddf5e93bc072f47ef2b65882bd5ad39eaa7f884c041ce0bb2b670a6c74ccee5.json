{
  "byline": "Sandeep bhattarai",
  "canonical_hash": "138cad1e6f8867ca123a0093d5c902c2b11567972318d3cb57cbd0da17d96efd",
  "content_html": "<p style=\"text-align: justify;\">नेकपा एमालेका अध्यक्ष एवं निवर्तमान प्रधानमन्त्री केपी शर्मा ओली बुढानीलकण्ठ नगरपालिकास्थित शिवपुरी सैनिक ब्यारेकबाट फर्किएको छ । उनी शिवपुरीको सैनिक ब्यारेकबाट फर्किएर भक्तपुरको गुण्डु सरेको सुरक्षा स्रोतले बताएको छ ।</p>\n<p style=\"text-align: justify;\">जेनजी प्रदर्शनको क्रममा आन्दोलनले उग्र रुप लिएपछि उनले गत २४ गते राजीनामा दिएका थिए । राजीनामा दिएर बालुवाटार छोडेपछि ओली आफ्नी पत्नीसहित काठमाडौंको शिवपुरी ब्यारेकमा स्थानान्तरण भएका थिए ।</p>\n<p style=\"text-align: justify;\">जेनजी प्रदर्शनका क्रममा उनलाई नेपाली सेनाले सुरक्षाका निम्ति नियन्त्रणमा लिएको थियो । बालकोटस्थित ओलीको घर जेनजी प्रदर्शनकारीले जलाएपछि ओलीलाई भाडाको घर लिइएको हो । ओलीलाई भक्तपुरमा ल्याउने पहल एमाले पोलिब्युरो सदस्य महेश बस्नेतले गरेका हुन् ।</p>\n<h1><a href=\"https://www.nepaljapan.com/09/09/679884/\" rel=\"noopener\" target=\"_blank\">बालुवाटार छाडेपछि पत्नीसहित कहाँ गए ओली ?</a></h1>",
  "content_text": "नेकपा एमालेका अध्यक्ष एवं निवर्तमान प्रधानमन्त्री केपी शर्मा ओली बुढानीलकण्ठ नगरपालिकास्थित शिवपुरी सैनिक ब्यारेकबाट फर्किएको छ । उनी शिवपुरीको सैनिक ब्यारेकबाट फर्किएर भक्तपुरको गुण्डु सरेको सुरक्षा स्रोतले बताएको छ । जेनजी प्रदर्शनको क्रममा आन्दोलनले उग्र रुप लिएपछि उनले गत २४ गते राजीनामा दिएका थिए । राजीनामा दिएर बालुवाटार छोडेपछि ओली आफ्नी पत्नीसहित काठमाडौंको शिवपुरी ब्यारेकमा स्थानान्तरण भएका थिए । जेनजी प्रदर्शनका क्रममा उनलाई नेपाली सेनाले सुरक्षाका निम्ति नियन्त्रणमा लिएको थियो । बालकोटस्थित ओलीको घर जेनजी प्रदर्शनकारीले जलाएपछि ओलीलाई भाडाको घर लिइएको हो । ओलीलाई भक्तपुरमा ल्याउने पहल एमाले पोलिब्युरो सदस्य महेश बस्नेतले गरेका हुन् । बालुवाटार छाडेपछि पत्नीसहित कहाँ गए ओली ?",
  "fetched_at": "2025-09-18T12:45:18.815568Z",
  "id": "3ddf5e93bc072f47ef2b65882bd5ad39eaa7f884c041ce0bb2b670a6c74ccee5",
  "images": [],
  "lang": "ne",
  "published_at": "2025-09-18T12:10:19Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "नेकपा एमालेका अध्यक्ष एवं निवर्तमान प्रधानमन्त्री केपी शर्मा ओली बुढानीलकण्ठ नगरपालिकास्थित शिवपुरी सैनिक ब्यारेकबाट फर्किएको छ । उनी शिवपुरीको सैनिक ब्यारेकबाट फर्किएर भक्तपुरको गुण्डु सरेको सुरक्षा स्रोतले बताएको छ । जेनजी प्रदर्शनको क्रममा आन्दोलनले उग्र रुप लिएपछि उनले गत २४ गते राजीनामा दिएका थिए । राजीनामा दिएर बालुवाटार छोडेपछि ओली आफ्नी पत्नीसहित काठमाडौंको शिवपुरी ब्यारेकमा &#8230;",
  "tags": null,
  "title": "शिवपुरी सैनिक ब्यारेकबाट फर्किए ओली, कहाँ छन् अहिले ?",
  "url": "https://www.nepaljapan.com/09/18/681482/",
  "version": 1
}
{
  "byline": "महेश्वर चामलिङ राई",
  "canonical_hash": "288ad3d408480657b788d6f5c084cb056219b28d19734fe411846a8067d05f5d",
  "content_html": "<p><img alt=\"\" src=\"https://images.nagariknewscdn.com/authors/1758111439_Chaudhary.jpg\" /></p><p>नेकपा (एकीकृत समाजवादी)का केन्द्रीय सचिव तथा त्रियुगा नगरपालिकाका पूर्वप्रमुख बलदेव चौधरीले जेन-जी आन्दोलनको आवरणमा आगजनी र लुटपाट गर्ने नक्कली जेन-जीलाई कारबाही गर्न माग गरेका छन् ।  </p><p>जेन-जी आन्दोलनको क्रममा भदौ २४ गते आगजनी र लुटपाट हुँदा त्रियुगा नगरपालिका ११ गाईघाटस्थित घरमै बुधबार पत्रकार सम्मेलन गर्दे चौधरीले जेन-जी आन्दोलनको नाममा व्यक्ति र सरकारी तथा सार्वजनिक सम्पत्तिमाथि भएको आगजनी र लुटपाटमा संलग्नलाई कारबाही गर्न सरकारको ध्यानाकर्षण गराए ।  </p><p>चौधरीले आगजनी र लुटबाटबाट आफ्नो झण्डै २ करोड बराबरको क्षति भएको बताए । नक्कली जेन-जी आफु घर नभएका बेला प्रवेश गरेर तोडफोड, आगजनी र लुटपाट गरेको उनको गुनासो छ ।  </p><p>अमानवीय तरिकाले आगजनी र लुटपाट गर्ने समूह कुनै हालतमा जेन-जी हुन नसक्ने भन्दै चौधरीले भने, ‘मलाई विश्वास छ, यो काम असली जेन-जीको होइन । नक्कली जेन-जी घुसेकोमा कुनै शङ्का छैन ।’ </p>",
  "content_text": "नेकपा (एकीकृत समाजवादी)का केन्द्रीय सचिव तथा त्रियुगा नगरपालिकाका पूर्वप्रमुख बलदेव चौधरीले जेन-जी आन्दोलनको आवरणमा आगजनी र लुटपाट गर्ने नक्कली जेन-जीलाई कारबाही गर्न माग गरेका छन् । जेन-जी आन्दोलनको क्रममा भदौ २४ गते आगजनी र लुटपाट हुँदा त्रियुगा नगरपालिका ११ गाईघाटस्थित घरमै बुधबार पत्रकार सम्मेलन गर्दे चौधरीले जेन-जी आन्दोलनको नाममा व्यक्ति र सरकारी तथा सार्वजनिक सम्पत्तिमाथि भएको आगजनी र लुटपाटमा संलग्नलाई कारबाही गर्न सरकारको ध्यानाकर्षण गराए । चौधरीले आगजनी र लुटबाटबाट आफ्नो झण्डै २ करोड बराबरको क्षति भएको बताए । नक्कली जेन-जी आफु घर नभएका बेला प्रवेश गरेर तोडफोड, आगजनी र लुटपाट गरेको उनको गुनासो छ । अमानवीय तरिकाले आगजनी र लुटपाट गर्ने समूह कुनै हालतमा जेन-जी हुन नसक्ने भन्दै चौधरीले भने, ‘मलाई विश्वास छ, यो काम असली जेन-जीको होइन । नक्कली जेन-जी घुसेकोमा कुनै शङ्का छैन ।’",
  "fetched_at": "2025-09-17T13:30:08.430485Z",
  "id": "3d6638ab5d1ede8e3a5deb049e7029dbaf5f50c8d4723cccf93bba5fce9398d5",
  "images": [
    "https://images.nagariknewscdn.com/authors/1758111439_Chaudhary.jpg"
  ],
  "lang": "ne",
  "published_at": "2025-09-17T12:17:32Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "चौधरीले आगजनी र लुटबाटबाट आफ्नो झण्डै २ करोड बराबरको क्षति भएको बताए । नक्कली जेन-जी आफु घर नभएका बेला प्रवेश गरेर तोडफोड, आगजनी र लुटपाट गरेको उनको गुनासो छ ।...",
  "tags": null,
  "title": "नक्कली जेन-जीलाई कारबाही गर्न माग",
  "url": "https://nagariknews.nagariknetwork.com/politics/demand-to-take-action-against-fake-gen-g-21-43.html",
  "version": 1
}
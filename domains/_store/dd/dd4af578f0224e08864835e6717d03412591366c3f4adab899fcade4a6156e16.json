{
  "byline": "राजधानी समाचारदाता",
  "canonical_hash": "143ff3d1378211b8d087058f280c64cf80e0171915579708fbe93a9d4436fc40",
  "content_html": "<img alt=\"\" class=\"attachment-full size-full wp-post-image\" height=\"630\" src=\"https://rajdhanidaily.com/wp-content/uploads/2025/09/f1fe373e-0b2f-4575-8c6a-9a9527c72dca.jpeg\" style=\"float: left; margin: 0 15px 15px 0;\" width=\"1200\" />\n<p>काठमाडौं । कक्षा ६ मा अध्ययनरत तीन जना छात्राले स्वरबद्ध गरेको माता जगदम्बाको भजन सार्वजनिक भएको छ । भक्तपुर निस्ट स्कुलमा अध्ययनरत सौम्या आचार्य, आरोशी बराल र विदिता भट्टराईको स्वरमा माता जगदम्बाको भजन घटस्थापनाको अवसर पारेर सार्वजनिक गरिएको हो ।</p>\n\n\n\n<p>भक्तपुर निस्ट स्कुलमा सोमबार एक कार्यक्रमका बीच प्रिन्सिपल दिलिप रानाले औपचारिक रुपमा भजन सार्वजनिक गरेका छन् । नानीहरुले निकै राम्रो भजन गाएको र यसले विद्यालयका अरु बालबालिकालाई पनि प्रेरणा मिल्ने विश्वास उनले व्यक्त गरे ।</p>\n\n\n\n<p>भजनमा बालबालिकाले आफूहरुले जानेर या नजानेर गरिरहेको भक्तिलाई बुझेर दर्शन दिन देवी मातासँग प्रार्थना गरेका छन् । उनीहरुले देवी जगदम्बासँग ज्ञानको भिक्षा पनि मागेका छन् । सबै जीव देवी माताकै सन्तान भएको र हरेक जीवमा माताकै अंश रहेको कुरालाई भजनले मूल रुपमा उजागर गरेको छ ।</p>\n\n\n\n<p>पत्रकार डीआर आचार्यले रचना गरेको भजनमा राजेन्द्र सुवेदीले संगीत भरेका छन् । भजनको म्युजिक भिडियोको निर्देशन केवशराज भट्टले गरेका हुन् ।</p>\n\n\n\n<p>&#8216;अम्बे ! अम्बे ! जय अम्बे ! जय जगदम्बे !&#8217; शीर्षकमा रहेको भजनमा संगीतकार सुवेदीको पनि स्वर छ । ओपल रेकर्डिङ स्टुडियोमा रेकर्ड गरिएको भजनको एरेन्ज विष्णु अधिकारीले गरेका हुन् भने रेकर्डिस्ट शंकर लिम्बू हुन् ।</p>\n\n\n\n<p>भजनको प्रोडक्सन म्यानेजर नथुनी जैसवाल रहेका छन् । भजनमा डीआर आचार्य एवं गायिकाहरु सौम्या, आरोशी र विदिताले अभिनय गरेका छन् । भजनको सिनेमाटोग्राफर अजय रेग्मी हुन् भने शृंगारमा विमला तामाङ रहेकी छन् । दिपक विष्टले सम्पादन गरेको भिडियोको पोस्ट प्रोडक्सन प्रफिट मिडिया प्रालिले गरेको हो ।</p>\n\n\n\n<p>भजन सार्वजनिक गर्न आयोजित कार्यक्रममा प्रिन्सिपल रानासहित शिक्षक तथा अन्य कर्मचारीहरु, अभिभावक एवं विद्यालयका बालबालिकाको उल्लेख्य सहभागिता थियो ।</p>\n<p>The post <a href=\"https://rajdhanidaily.com/id/122292/\" rel=\"nofollow\">कक्षा ६ मा अध्ययनरत नानीहरुद्वारा स्वरबद्ध माता जगदम्बाको भजन सार्वजनिक</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । कक्षा ६ मा अध्ययनरत तीन जना छात्राले स्वरबद्ध गरेको माता जगदम्बाको भजन सार्वजनिक भएको छ । भक्तपुर निस्ट स्कुलमा अध्ययनरत सौम्या आचार्य, आरोशी बराल र विदिता भट्टराईको स्वरमा माता जगदम्बाको भजन घटस्थापनाको अवसर पारेर सार्वजनिक गरिएको हो । भक्तपुर निस्ट स्कुलमा सोमबार एक कार्यक्रमका बीच प्रिन्सिपल दिलिप रानाले औपचारिक रुपमा भजन सार्वजनिक गरेका छन् । नानीहरुले निकै राम्रो भजन गाएको र यसले विद्यालयका अरु बालबालिकालाई पनि प्रेरणा मिल्ने विश्वास उनले व्यक्त गरे । भजनमा बालबालिकाले आफूहरुले जानेर या नजानेर गरिरहेको भक्तिलाई बुझेर दर्शन दिन देवी मातासँग प्रार्थना गरेका छन् । उनीहरुले देवी जगदम्बासँग ज्ञानको भिक्षा पनि मागेका छन् । सबै जीव देवी माताकै सन्तान भएको र हरेक जीवमा माताकै अंश रहेको कुरालाई भजनले मूल रुपमा उजागर गरेको छ । पत्रकार डीआर आचार्यले रचना गरेको भजनमा राजेन्द्र सुवेदीले संगीत भरेका छन् । भजनको म्युजिक भिडियोको निर्देशन केवशराज भट्टले गरेका हुन् । ‘अम्बे ! अम्बे ! जय अम्बे ! जय जगदम्बे !’ शीर्षकमा रहेको भजनमा संगीतकार सुवेदीको पनि स्वर छ । ओपल रेकर्डिङ स्टुडियोमा रेकर्ड गरिएको भजनको एरेन्ज विष्णु अधिकारीले गरेका हुन् भने रेकर्डिस्ट शंकर लिम्बू हुन् । भजनको प्रोडक्सन म्यानेजर नथुनी जैसवाल रहेका छन् । भजनमा डीआर आचार्य एवं गायिकाहरु सौम्या, आरोशी र विदिताले अभिनय गरेका छन् । भजनको सिनेमाटोग्राफर अजय रेग्मी हुन् भने शृंगारमा विमला तामाङ रहेकी छन् । दिपक विष्टले सम्पादन गरेको भिडियोको पोस्ट प्रोडक्सन प्रफिट मिडिया प्रालिले गरेको हो । भजन सार्वजनिक गर्न आयोजित कार्यक्रममा प्रिन्सिपल रानासहित शिक्षक तथा अन्य कर्मचारीहरु, अभिभावक एवं विद्यालयका बालबालिकाको उल्लेख्य सहभागिता थियो । The post कक्षा ६ मा अध्ययनरत नानीहरुद्वारा स्वरबद्ध माता जगदम्बाको भजन सार्वजनिक appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-22T11:22:39.414132Z",
  "id": "dd4af578f0224e08864835e6717d03412591366c3f4adab899fcade4a6156e16",
  "images": [
    "https://rajdhanidaily.com/wp-content/uploads/2025/09/f1fe373e-0b2f-4575-8c6a-9a9527c72dca.jpeg"
  ],
  "lang": "ne",
  "published_at": "2025-09-22T11:14:25Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"630\" src=\"https://rajdhanidaily.com/wp-content/uploads/2025/09/f1fe373e-0b2f-4575-8c6a-9a9527c72dca.jpeg\" style=\"float: left; margin: 0 15px 15px 0;\" width=\"1200\" />काठमाडौं । कक्षा ६ मा अध्ययनरत तीन जना छात्राले स्वरबद्ध गरेको माता जगदम्बाको भजन सार्वजनिक भएको छ । भक्तपुर निस्ट स्कुलमा अध्ययनरत सौम्या आचार्य, आरोशी बराल र विदिता भट्टराईको स्वरमा माता जगदम्बाको भजन घटस्थापनाको अवसर पारेर सार्वजनिक गरिएको हो । भक्तपुर निस्ट स्कुलमा सोमबार एक कार्यक्रमका बीच प्रिन्सिपल दिलिप रानाले औपचारिक रुपमा भजन सार्वजनिक गरेका [&#8230;]</p>\n<p>The post <a href=\"https://rajdhanidaily.com/id/122292/\" rel=\"nofollow\">कक्षा ६ मा अध्ययनरत नानीहरुद्वारा स्वरबद्ध माता जगदम्बाको भजन सार्वजनिक</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "कक्षा ६ मा अध्ययनरत नानीहरुद्वारा स्वरबद्ध माता जगदम्बाको भजन सार्वजनिक",
  "url": "https://rajdhanidaily.com/id/122292/",
  "version": 1
}
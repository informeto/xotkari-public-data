{
  "byline": "न्युज अफ नेपाल",
  "canonical_hash": "e2c723622c9f5f1edc0308e1d58a569d7f86b7092055f07df4fac23d2ea27d47",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/nepal-ayal-nigam-5554-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>भक्तपुर  ।</strong><br /></p>\n\n\n\n<p>नेपाल आयल निगम हवाइ इन्धन डिपो सिनामंगलका कर्मचारीहरूले सहिद र घाइते परिवारलाई नगद सहयोग गरेका छन् । डिपोका प्रमुख ई. प्रदीपकुमार यादव, उपनिर्देशक रामहरि निरौला, लेखाप्रमुख प्रचण्ड पाठकसहित सम्पूर्ण कर्मचारीहरूले अभियान नै चलाएर सहयोग गरेका हुन् ।<br /></p>\n\n\n\n<p>जेन–जी पुस्ताको आन्दोलनको क्रममा निधन भएका महेश बुढाथोकीको परिवारलाई १३ दिनको काममा बसेको स्थान चाँगुनारायण नगरपालिकाको दुवाकोटमा गई ३० हजार र अभिषेक चौलागाईंको परिवारलाई दुवाकोटस्थित निवासमा गई नगर १५ हजार ५ सय ५० रुपियाँ सहयोग गरिएको उपनिर्देशक रामहरि निरौलाले बताउनुभयो । कार्यक्रममा स्थानीयबासीसमेत रहनुभएका वागमती प्रदेशका संस्कृति तथा पर्यटनमन्त्री सुरेश श्रेष्ठले विशेष समन्वय गर्नुभएको थियो ।<br /></p>\n\n\n\n<p>कर्मचारीहरूका तर्फबाट जेन–जी पुस्ताको आन्दोलनको क्रममा निधन भएका पाँच जनाको परिवार र घाइते सात जनालाई समेत आर्थिक सहयोग गरिएको छ । आन्दोलनका सहिद सुभाष बोहोरा, ओजन बुढा, दिपेश सुनुवारको प्रतिपरिवार २५ हजार रुपियाँको दरले सम्बन्धित परिवारलाई भेटी सहयोग गरिएको उपनिर्देशक निरौलाले बताउनुभयो ।<br /></p>\n\n\n\n<p>त्यसै गरी घाइते गुल्मी घर भई काठमाडौं बस्ने सुभाष अर्याल, कैलाली घर भई काठमाडौं बस्ने ऋषिकेश यादव, गोरखाका रोशन रेग्मी, रूकुम पश्चिमका जगदिश परियार, नुवाकोटका दिपेश नेपाली र काभ्रेपलान्चोक घर भई काठमाडौंमा रिक्सा चलाउँदै आएका कुमार दाहालसहित सबैलाई प्रतिव्यक्ति १५ हजारका दरले सहयोग गरिएको हवाई इन्धन डिपोका उपनिर्देशक निरौलाले बताउनुभयो ।<br /></p>\n\n\n\n<p>हवाई इन्धन डिपोका सम्पूर्ण कर्मचारीहरूले सहिद परिवारलाई १ लाख २० हजार ५ सय ५० रुपियाँ र घाइतेलाई १ लाख ५ हजार रुपियाँ गरी जम्मा २ लाख २५ हजार ५ सय ५० आर्थिक सहयोग गरेका हुन् । सहयोग हस्तान्तरण सहिद परिवारको घरमा पुगेर तथा घाइतेको उपचाररत स्थानमा पुगेको टोलीमार्फत गरिएको थियो ।</p>",
  "content_text": "भक्तपुर । नेपाल आयल निगम हवाइ इन्धन डिपो सिनामंगलका कर्मचारीहरूले सहिद र घाइते परिवारलाई नगद सहयोग गरेका छन् । डिपोका प्रमुख ई. प्रदीपकुमार यादव, उपनिर्देशक रामहरि निरौला, लेखाप्रमुख प्रचण्ड पाठकसहित सम्पूर्ण कर्मचारीहरूले अभियान नै चलाएर सहयोग गरेका हुन् । जेन–जी पुस्ताको आन्दोलनको क्रममा निधन भएका महेश बुढाथोकीको परिवारलाई १३ दिनको काममा बसेको स्थान चाँगुनारायण नगरपालिकाको दुवाकोटमा गई ३० हजार र अभिषेक चौलागाईंको परिवारलाई दुवाकोटस्थित निवासमा गई नगर १५ हजार ५ सय ५० रुपियाँ सहयोग गरिएको उपनिर्देशक रामहरि निरौलाले बताउनुभयो । कार्यक्रममा स्थानीयबासीसमेत रहनुभएका वागमती प्रदेशका संस्कृति तथा पर्यटनमन्त्री सुरेश श्रेष्ठले विशेष समन्वय गर्नुभएको थियो । कर्मचारीहरूका तर्फबाट जेन–जी पुस्ताको आन्दोलनको क्रममा निधन भएका पाँच जनाको परिवार र घाइते सात जनालाई समेत आर्थिक सहयोग गरिएको छ । आन्दोलनका सहिद सुभाष बोहोरा, ओजन बुढा, दिपेश सुनुवारको प्रतिपरिवार २५ हजार रुपियाँको दरले सम्बन्धित परिवारलाई भेटी सहयोग गरिएको उपनिर्देशक निरौलाले बताउनुभयो । त्यसै गरी घाइते गुल्मी घर भई काठमाडौं बस्ने सुभाष अर्याल, कैलाली घर भई काठमाडौं बस्ने ऋषिकेश यादव, गोरखाका रोशन रेग्मी, रूकुम पश्चिमका जगदिश परियार, नुवाकोटका दिपेश नेपाली र काभ्रेपलान्चोक घर भई काठमाडौंमा रिक्सा चलाउँदै आएका कुमार दाहालसहित सबैलाई प्रतिव्यक्ति १५ हजारका दरले सहयोग गरिएको हवाई इन्धन डिपोका उपनिर्देशक निरौलाले बताउनुभयो । हवाई इन्धन डिपोका सम्पूर्ण कर्मचारीहरूले सहिद परिवारलाई १ लाख २० हजार ५ सय ५० रुपियाँ र घाइतेलाई १ लाख ५ हजार रुपियाँ गरी जम्मा २ लाख २५ हजार ५ सय ५० आर्थिक सहयोग गरेका हुन् । सहयोग हस्तान्तरण सहिद परिवारको घरमा पुगेर तथा घाइतेको उपचाररत स्थानमा पुगेको टोलीमार्फत गरिएको थियो ।",
  "fetched_at": "2025-09-21T01:52:30.829968Z",
  "id": "18f9ccb7901ed0058a8b9a5e47b7795666fd759e259284b92d0e0cfb9ce299ee",
  "images": [
    "https://newsofnepal.com/wp-content/uploads/2025/09/nepal-ayal-nigam-5554-150x150.jpg"
  ],
  "lang": "ne",
  "published_at": "2025-09-21T01:12:21Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/nepal-ayal-nigam-5554-150x150.jpg\" style=\"display: block; margin-bottom: 5px; clear: both;\" width=\"150\" />भक्तपुर । नेपाल आयल निगम हवाइ इन्धन डिपो सिनामंगलका कर्मचारीहरूले सहिद र घाइते परिवारलाई नगद सहयोग गरेका छन् । डिपोका प्रमुख ई. प्रदीपकुमार यादव, उपनिर्देशक रामहरि निरौला, लेखाप्रमुख प्रचण्ड पाठकसहित सम्पूर्ण कर्मचारीहरूले अभियान नै चलाएर सहयोग गरेका हुन् । जेन–जी पुस्ताको आन्दोलनको क्रममा निधन भएका महेश बुढाथोकीको परिवारलाई १३ दिनको काममा बसेको स्थान चाँगुनारायण नगरपालिकाको [&#8230;]",
  "tags": null,
  "title": "सहिद परिवार र घाइतेलाई २ लाख २५ हजार सहयोग",
  "url": "https://newsofnepal.com/2025/09/21/732392/",
  "version": 1
}
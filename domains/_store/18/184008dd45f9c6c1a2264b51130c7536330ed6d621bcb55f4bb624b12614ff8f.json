{
  "byline": "राजधानी समाचारदाता",
  "canonical_hash": "561708d1565910d00babb7c8489447bd85380dabb3dff47260a6f9f6d6af943b",
  "content_html": "<img alt=\"\" class=\"attachment-full size-full wp-post-image\" height=\"374\" src=\"https://rajdhanidaily.com/wp-content/uploads/2025/09/rujan-song-chanchale-aakha.jpg\" style=\"float: left; margin: 0 15px 15px 0;\" width=\"788\" />\n<p>काठमाडौं । अमेरिकाको भर्जिनियामा बस्दै आएका गायक रुजन सिवाकोटीले सो क्षेत्रमा हुने विभिन्न सांगीतिक कार्यक्रममा गीत प्रस्तुत गर्दै आएका थिए । सधैँ अरूका गीत प्रस्तुत गर्दा दर्शकको उनको स्वरमा नयाँ गीत आउनु प-यो भन्थे ।</p>\n\n\n\n<p>दर्शकको यही सल्लाहबाट प्रेरित भएर यी गायकले आफ्नो स्वरमा नयाँ गीत ‘चञ्चले आँखा…’को भिडियो यति बेला दर्शकमाझ ल्याएका छन् । झापाको रुजन केही वर्षदेखि भर्जिनियामा बस्दै आएका छन् ।</p>\n\n\n\n<p>उनले यो गीतको भिडियो आफ्नो अफिसियल युट्युब च्यानल ‘रुजन’बाट शुक्रवार सार्वजनिक गरेका छन् । पहिलो पटक आफ्नै स्वरमा नयाँ गीत ल्याउन पाउँदै साह्रै खुसी लागेको रुजनले बताएका छन् । अब स्टेजमा उभिँदा गर्वका साथ आफ्नो गीत गाउन पाइने कुराले आफू अझ खुसी भएको पनि यी गायकले बताएका छन् ।</p>\n\n\n\n<p>रुजनलाई यो गीतमा महिला स्वरमा गायिका मेलिना राईले साथ दिएकी छिन् । गीतको रचना डीपी खनालले गरेका हुन् । जसमा देवेन्द्र बरालको संगीत विषम आचार्यको संगीत संयोजन, कुमार केसीको मिक्सिङ रहेको छ । यो गीतलाई गायक रुजनले अमेरिकाको बाल्टिमोरमा रहेको संगीतकर्मी राजु लामाको आरएल डिजिटल रेकर्डिङ स्टुडियोमा रेकर्ड गरेका हुन् ।</p>\n\n\n\n<p>यो गीतको भिडियोमा मोडल तथा कोरियोग्राफर सुनिल क्षेत्री र अभिनेत्री केकी अधिकारीले मोडलिङ गरेका छन् । नृत्य प्रधान यो गीतलाई निर्देशन पनि सुनिलले नै गरेका हुन् । गीतको भिडियोमा कोरियोग्राफी अबी वाग्लेको रहेको छ ।</p>\n\n\n\n<p>जसमा दिनेश पराजुलीको छायांकन, अमृत चापागाईँको सम्पादन र रंग संयोजन छ । यो गीतको भिडियो पनि त्यत्तिकै आकर्षक बनेकाले दर्शकबाट राम्रो प्रतिक्रिया पाउने विश्वास यी गायकले राजधानीसँग व्यक्त गरे ।</p>\n<p>The post <a href=\"https://rajdhanidaily.com/id/122233/\" rel=\"nofollow\">अर्काको गीत गाउँदा गाउँदै आफ्नै गीत ल्याए रुजनले</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । अमेरिकाको भर्जिनियामा बस्दै आएका गायक रुजन सिवाकोटीले सो क्षेत्रमा हुने विभिन्न सांगीतिक कार्यक्रममा गीत प्रस्तुत गर्दै आएका थिए । सधैँ अरूका गीत प्रस्तुत गर्दा दर्शकको उनको स्वरमा नयाँ गीत आउनु प-यो भन्थे । दर्शकको यही सल्लाहबाट प्रेरित भएर यी गायकले आफ्नो स्वरमा नयाँ गीत ‘चञ्चले आँखा…’को भिडियो यति बेला दर्शकमाझ ल्याएका छन् । झापाको रुजन केही वर्षदेखि भर्जिनियामा बस्दै आएका छन् । उनले यो गीतको भिडियो आफ्नो अफिसियल युट्युब च्यानल ‘रुजन’बाट शुक्रवार सार्वजनिक गरेका छन् । पहिलो पटक आफ्नै स्वरमा नयाँ गीत ल्याउन पाउँदै साह्रै खुसी लागेको रुजनले बताएका छन् । अब स्टेजमा उभिँदा गर्वका साथ आफ्नो गीत गाउन पाइने कुराले आफू अझ खुसी भएको पनि यी गायकले बताएका छन् । रुजनलाई यो गीतमा महिला स्वरमा गायिका मेलिना राईले साथ दिएकी छिन् । गीतको रचना डीपी खनालले गरेका हुन् । जसमा देवेन्द्र बरालको संगीत विषम आचार्यको संगीत संयोजन, कुमार केसीको मिक्सिङ रहेको छ । यो गीतलाई गायक रुजनले अमेरिकाको बाल्टिमोरमा रहेको संगीतकर्मी राजु लामाको आरएल डिजिटल रेकर्डिङ स्टुडियोमा रेकर्ड गरेका हुन् । यो गीतको भिडियोमा मोडल तथा कोरियोग्राफर सुनिल क्षेत्री र अभिनेत्री केकी अधिकारीले मोडलिङ गरेका छन् । नृत्य प्रधान यो गीतलाई निर्देशन पनि सुनिलले नै गरेका हुन् । गीतको भिडियोमा कोरियोग्राफी अबी वाग्लेको रहेको छ । जसमा दिनेश पराजुलीको छायांकन, अमृत चापागाईँको सम्पादन र रंग संयोजन छ । यो गीतको भिडियो पनि त्यत्तिकै आकर्षक बनेकाले दर्शकबाट राम्रो प्रतिक्रिया पाउने विश्वास यी गायकले राजधानीसँग व्यक्त गरे । The post अर्काको गीत गाउँदा गाउँदै आफ्नै गीत ल्याए रुजनले appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-21T08:41:31.001341Z",
  "id": "184008dd45f9c6c1a2264b51130c7536330ed6d621bcb55f4bb624b12614ff8f",
  "images": [
    "https://rajdhanidaily.com/wp-content/uploads/2025/09/rujan-song-chanchale-aakha.jpg"
  ],
  "lang": "ne",
  "published_at": "2025-09-21T08:27:38Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"374\" src=\"https://rajdhanidaily.com/wp-content/uploads/2025/09/rujan-song-chanchale-aakha.jpg\" style=\"float: left; margin: 0 15px 15px 0;\" width=\"788\" />काठमाडौं । अमेरिकाको भर्जिनियामा बस्दै आएका गायक रुजन सिवाकोटीले सो क्षेत्रमा हुने विभिन्न सांगीतिक कार्यक्रममा गीत प्रस्तुत गर्दै आएका थिए । सधैँ अरूका गीत प्रस्तुत गर्दा दर्शकको उनको स्वरमा नयाँ गीत आउनु प-यो भन्थे । दर्शकको यही सल्लाहबाट प्रेरित भएर यी गायकले आफ्नो स्वरमा नयाँ गीत ‘चञ्चले आँखा…’को भिडियो यति बेला दर्शकमाझ ल्याएका छन् । [&#8230;]</p>\n<p>The post <a href=\"https://rajdhanidaily.com/id/122233/\" rel=\"nofollow\">अर्काको गीत गाउँदा गाउँदै आफ्नै गीत ल्याए रुजनले</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "अर्काको गीत गाउँदा गाउँदै आफ्नै गीत ल्याए रुजनले",
  "url": "https://rajdhanidaily.com/id/122233/",
  "version": 1
}
{
  "byline": "एजेन्सी",
  "canonical_hash": "87038dd2f27428adaf5f22a9ca962ef3ffbd4aef40563f4e0092524d7528b5f8",
  "content_html": "<img alt=\"\" class=\"attachment-full size-full wp-post-image\" height=\"630\" src=\"https://rajdhanidaily.com/wp-content/uploads/2025/09/jolly-llb-3-box-office-01.jpg\" style=\"float: left; margin: 0 15px 15px 0;\" width=\"1200\" />\n<p>मुम्बई । बलिउड अभिनेता अक्षय कुमारलाई उनको नयाँ चलचित्र ‘जोली एलएलबी–३’ रिलिज भएसँगै अहिले राहत मिलेको छ । पछिल्लो समय उनका थुप्रै चलचित्रहरूले १०० करोडको व्यापार गर्न सकेका थिएनन् । तर चलचित्र ‘जोली एलएलबी–३’ले भने १०० करोडको व्यापार गर्ने अनुमान गरिएको छ ।</p>\n\n\n\n<p>यो चलचित्र शुक्रवार ३ असोजमा रिलिज भएको हो । चलचित्रले रिलिज भएको पहिलो दिनमै स्वदेशी बक्स अफिसमा १४.९८ करोडको ग्रस व्यापार ग¥यो । यस अघि जोली एलएलबीको पहिलो र दोस्रो सृंखलाको तुलनामा यो व्यापारलाई राम्रै मानिएको छ ।</p>\n\n\n\n<p>यो चलचित्रले स्वदेशी बक्स अफिसमा दोस्रो दिन शनिवार करिब १८ करोडको व्यापार गरेको थियो । यसरी दुई दिनमा ‘जोली एलएलबी ३’ले ३२.७५ करोड रुपैयाँको व्यापार गरेको छ । यो चलचित्रले आइतबारसम्म स्वदेशी बक्स अफिसमा आफ्नो कमाई ५० करोड भन्दा माथि पु¥याउने अनुमान गरिएको छ ।</p>\n\n\n\n<p>‘जोली एलएलबी ३’मा अक्षय कुमार, अरशद वारसीको हास्य प्रधान अदालती खरो बहसलाई दर्शकले निकै रुचाएका छन् । सोही कारण पनि यो चलचित्रले बिस्तारै बक्स अफिसमा दर्शक बटुल्दै छ ।</p>\n\n\n\n<p>अक्षयले आफ्नो ‘जोली एलएलबी ३’ का सह–अभिनेता अरशदको अभिनयको खुलेर प्रशंसा गरेका छन् । चलचित्रमा कतिपय दृश्यमा अरशदले अभिनयमा आफूलाई समेत हम्मे हम्मे पारेको पनि उले बताएका छन् ।</p>\n\n\n\n<p>अरशद&#8217;bout अक्षयले भने,‘जोली १ र जोली २ हरेपछि दर्शकले हामीले जोली ३ कहिले आउँछ भनेर बारम्बार सोध्नु भएकाले हामी फेरी तेस्रो सृंखला लिएका आएका हौँ । यस पटक मलाई अरशदसँग काम गर्दा धेरै रमाइलो लाग्यो नै, उनको काम यस पटक झनै सशक्त भयो ।’</p>\n\n\n\n<p>‘जोली एलएलबी ३’मा अक्षय कुमार र अरशदसँगै हुमा कुरेशी, अमृता राव, सौरभ सुक्ला, गजराज रावलगायतका कलाकार मुख्य भूमिकामा छन् ।</p>\n<p>The post <a href=\"https://rajdhanidaily.com/id/122282/\" rel=\"nofollow\">‘जोली एलएलबी–३’बाट अक्षय कुमारलाई राहत</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "मुम्बई । बलिउड अभिनेता अक्षय कुमारलाई उनको नयाँ चलचित्र ‘जोली एलएलबी–३’ रिलिज भएसँगै अहिले राहत मिलेको छ । पछिल्लो समय उनका थुप्रै चलचित्रहरूले १०० करोडको व्यापार गर्न सकेका थिएनन् । तर चलचित्र ‘जोली एलएलबी–३’ले भने १०० करोडको व्यापार गर्ने अनुमान गरिएको छ । यो चलचित्र शुक्रवार ३ असोजमा रिलिज भएको हो । चलचित्रले रिलिज भएको पहिलो दिनमै स्वदेशी बक्स अफिसमा १४.९८ करोडको ग्रस व्यापार ग¥यो । यस अघि जोली एलएलबीको पहिलो र दोस्रो सृंखलाको तुलनामा यो व्यापारलाई राम्रै मानिएको छ । यो चलचित्रले स्वदेशी बक्स अफिसमा दोस्रो दिन शनिवार करिब १८ करोडको व्यापार गरेको थियो । यसरी दुई दिनमा ‘जोली एलएलबी ३’ले ३२.७५ करोड रुपैयाँको व्यापार गरेको छ । यो चलचित्रले आइतबारसम्म स्वदेशी बक्स अफिसमा आफ्नो कमाई ५० करोड भन्दा माथि पु¥याउने अनुमान गरिएको छ । ‘जोली एलएलबी ३’मा अक्षय कुमार, अरशद वारसीको हास्य प्रधान अदालती खरो बहसलाई दर्शकले निकै रुचाएका छन् । सोही कारण पनि यो चलचित्रले बिस्तारै बक्स अफिसमा दर्शक बटुल्दै छ । अक्षयले आफ्नो ‘जोली एलएलबी ३’ का सह–अभिनेता अरशदको अभिनयको खुलेर प्रशंसा गरेका छन् । चलचित्रमा कतिपय दृश्यमा अरशदले अभिनयमा आफूलाई समेत हम्मे हम्मे पारेको पनि उले बताएका छन् । अरशद’bout अक्षयले भने,‘जोली १ र जोली २ हरेपछि दर्शकले हामीले जोली ३ कहिले आउँछ भनेर बारम्बार सोध्नु भएकाले हामी फेरी तेस्रो सृंखला लिएका आएका हौँ । यस पटक मलाई अरशदसँग काम गर्दा धेरै रमाइलो लाग्यो नै, उनको काम यस पटक झनै सशक्त भयो ।’ ‘जोली एलएलबी ३’मा अक्षय कुमार र अरशदसँगै हुमा कुरेशी, अमृता राव, सौरभ सुक्ला, गजराज रावलगायतका कलाकार मुख्य भूमिकामा छन् । The post ‘जोली एलएलबी–३’बाट अक्षय कुमारलाई राहत appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-22T08:31:58.213818Z",
  "id": "ef78be5d8525a019e530e95f931849f0e405c051594659d7e39ab3e719c5b7dc",
  "images": [
    "https://rajdhanidaily.com/wp-content/uploads/2025/09/jolly-llb-3-box-office-01.jpg"
  ],
  "lang": "ne",
  "published_at": "2025-09-22T08:18:59Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"630\" src=\"https://rajdhanidaily.com/wp-content/uploads/2025/09/jolly-llb-3-box-office-01.jpg\" style=\"float: left; margin: 0 15px 15px 0;\" width=\"1200\" />मुम्बई । बलिउड अभिनेता अक्षय कुमारलाई उनको नयाँ चलचित्र ‘जोली एलएलबी–३’ रिलिज भएसँगै अहिले राहत मिलेको छ । पछिल्लो समय उनका थुप्रै चलचित्रहरूले १०० करोडको व्यापार गर्न सकेका थिएनन् । तर चलचित्र ‘जोली एलएलबी–३’ले भने १०० करोडको व्यापार गर्ने अनुमान गरिएको छ । यो चलचित्र शुक्रवार ३ असोजमा रिलिज भएको हो । चलचित्रले रिलिज भएको [&#8230;]</p>\n<p>The post <a href=\"https://rajdhanidaily.com/id/122282/\" rel=\"nofollow\">‘जोली एलएलबी–३’बाट अक्षय कुमारलाई राहत</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "‘जोली एलएलबी–३’बाट अक्षय कुमारलाई राहत",
  "url": "https://rajdhanidaily.com/id/122282/",
  "version": 1
}
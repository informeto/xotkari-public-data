{
  "byline": "नागरिक",
  "canonical_hash": "a8e8187f9d8f92a3847323c8ba68dd935a1a8eea67b2b888b858496c3940a395",
  "content_html": "<p><img alt=\"\" src=\"https://images.nagariknewscdn.com/authors/1626079642_Buspark%20.jpg\" /></p><p>सरकारले दशैंका लागि अग्रिम टिकट नखोल्ने भएपछि घटस्थापना अघि नै काठमाडौ छाड्नेको संख्या बढेको छ ।  </p><p>पछिल्लो एक हप्ताको अवधिमा ७० हजार जनाले काठमाडौं छाडेका छन् । जेन-जी आन्दोलनका कारण काठमाडौंको वातावरण असहज हुन सक्ने अनुमानसहित गत भदौं २५ गतेदेखि नै गाउँ जानेको संख्या बढेको हो ।  </p><p>सरकारले दशैंका लागि अग्रिम टिकट नखुलाएपछि यो संख्या अझै बढेको यातायात व्यवसायीहरु बताउँछन् ।  </p><p>गोंगबु, कलंकी, कोटेश्वरसहितका स्थानमा रहेका टिकट काउन्टरहरुमा दैनिकजसो यात्रुहरुको संख्या बढिरहेको छ । गत भदौं २५ देखि आज बिहीबारसम्म ७० हजारले काठमाडौं छाडेका हुन् ।  </p><p>यो क्रम घटस्थापनादेखि दोब्बरले बढ्ने भन्दै सोही अनुसारको सवारी साधनको व्यवस्थापन भइरहेको व्यवसायीहरुले बताएका छन् ।</p>",
  "content_text": "सरकारले दशैंका लागि अग्रिम टिकट नखोल्ने भएपछि घटस्थापना अघि नै काठमाडौ छाड्नेको संख्या बढेको छ । पछिल्लो एक हप्ताको अवधिमा ७० हजार जनाले काठमाडौं छाडेका छन् । जेन-जी आन्दोलनका कारण काठमाडौंको वातावरण असहज हुन सक्ने अनुमानसहित गत भदौं २५ गतेदेखि नै गाउँ जानेको संख्या बढेको हो । सरकारले दशैंका लागि अग्रिम टिकट नखुलाएपछि यो संख्या अझै बढेको यातायात व्यवसायीहरु बताउँछन् । गोंगबु, कलंकी, कोटेश्वरसहितका स्थानमा रहेका टिकट काउन्टरहरुमा दैनिकजसो यात्रुहरुको संख्या बढिरहेको छ । गत भदौं २५ देखि आज बिहीबारसम्म ७० हजारले काठमाडौं छाडेका हुन् । यो क्रम घटस्थापनादेखि दोब्बरले बढ्ने भन्दै सोही अनुसारको सवारी साधनको व्यवस्थापन भइरहेको व्यवसायीहरुले बताएका छन् ।",
  "fetched_at": "2025-09-18T11:17:36.943274Z",
  "id": "ef720664bdd806f7fa7dc7388a69bbdf4085d42b16cbe2cbe2bb2318a27830fb",
  "images": [
    "https://images.nagariknewscdn.com/authors/1626079642_Buspark%20.jpg"
  ],
  "lang": "ne",
  "published_at": "2025-09-18T10:57:25Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "पछिल्लो एक हप्ताको अवधिमा ७० हजार जनाले काठमाडौं छाडेका छन् । जेन-जी आन्दोलनका कारण काठमाडौंको वातावरण असहज हुन सक्ने अनुमानसहित गत भदौं २५ गतेदेखि नै गाउँ जानेको संख्या बढेको हो ।...",
  "tags": null,
  "title": "अग्रिम टिकट नखुलेपछि काठमाडौं छाड्ने बढे, एकसातामै ७० हजार बाहिरिए",
  "url": "https://nagariknews.nagariknetwork.com/social-affairs/kathmandu-departures-increase-as-advance-tickets-are-not-available-70-000-leave-in-a-week-66-46.html",
  "version": 1
}
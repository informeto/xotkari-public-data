{
  "byline": "देश सञ्चार",
  "canonical_hash": "2cf49c859ab365ac7855a2ef1effb64934ea8b85c8af4ba6364f938a6d6dbbc5",
  "content_html": "<p>काठमाडौँ – धरान उपमहानगरपालिका मेयर हर्क साम्पाङले काठमाडौँ महानगरपालिकाका मेयर बालेन शाहले लुकेर गेम खेलिरहेको आरोप लगाएका छन्।</p>\n<p>उनले मंगलबार सामाजिक सञ्जाल फेसबुकमा लेखेका छन्,&#8217;लुकेर गेम खेल्दै स्टाटस लेख्न सजिलो छ। देशले के गुमायो त्यो थाहा छ??? देश रोएको बेला ऊ हाँस्दै बसेको छ।&#8217;</p>\n<p>बालेनले आजै फेसबुकमा स्टाटस लेख्दै आफूले हर्क साम्पाङलाई साँचो माया गर्ने बताएका थिए। साम्पाङले बालेनको उक्त स्टाटसको जवाफ फर्काएका हुन्।</p>\n<p>बालेनले भनेका थिए,&#8217;डियर हर्क साम्पाङ, तिमीले मलाई जति गाली गरे पनि म तिमीलाई माया गर्न छोड्दिन। एकतर्फी नै सही, तर मेरो माया साँचो हो। You are my true love.&#8217;</p>",
  "content_text": "काठमाडौँ – धरान उपमहानगरपालिका मेयर हर्क साम्पाङले काठमाडौँ महानगरपालिकाका मेयर बालेन शाहले लुकेर गेम खेलिरहेको आरोप लगाएका छन्। उनले मंगलबार सामाजिक सञ्जाल फेसबुकमा लेखेका छन्,’लुकेर गेम खेल्दै स्टाटस लेख्न सजिलो छ। देशले के गुमायो त्यो थाहा छ??? देश रोएको बेला ऊ हाँस्दै बसेको छ।’ बालेनले आजै फेसबुकमा स्टाटस लेख्दै आफूले हर्क साम्पाङलाई साँचो माया गर्ने बताएका थिए। साम्पाङले बालेनको उक्त स्टाटसको जवाफ फर्काएका हुन्। बालेनले भनेका थिए,’डियर हर्क साम्पाङ, तिमीले मलाई जति गाली गरे पनि म तिमीलाई माया गर्न छोड्दिन। एकतर्फी नै सही, तर मेरो माया साँचो हो। You are my true love.’",
  "fetched_at": "2025-09-16T11:39:42.057782Z",
  "id": "7d6865e2344df58ae764c74f7fc416a607400f17af3772ff42682a26ebe300f0",
  "images": [],
  "lang": "ne",
  "published_at": "2025-09-16T11:25:40Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ – धरान उपमहानगरपालिका मेयर हर्क साम्पाङले काठमाडौँ महानगरपालिकाका मेयर...",
  "tags": null,
  "title": "बालेनलाई हर्कको जवाफः लुकेर गेम खेल्दै स्टाटस लेख्न सजिलो छ",
  "url": "https://deshsanchar.com/2025/09/16/1094505/",
  "version": 1
}
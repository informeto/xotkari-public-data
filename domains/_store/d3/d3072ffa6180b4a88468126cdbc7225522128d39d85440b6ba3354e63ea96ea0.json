{
  "byline": "देश सञ्चार",
  "canonical_hash": "6f9e457be58ab834cda44e5aef1ef7314d1d6accbdc086f132d9ec6ffb8a546f",
  "content_html": "<p>काठमाडौँ – काठमाडौँ  महानगरपालिकाका मेयर बालेन शाहले छात्रवृत्तिको विवरण पेस नगर्ने विद्यालयको अनुमति खारेज गर्ने चेतावनी दिएका छन्।</p>\n<p>हालसम्म काठमाडौँ महानगरभित्र रहेका ४४० विद्यालयले छात्रवृत्तिको विवरण बुझाएको मेयर शाहले बताएका छन्। बाँकी विद्यालयलाई पनि  छात्रवृत्तिको विवरण बुझाउन उनले आग्रह गरेका छन्।</p>\n<p>&#8216;केही विद्यालयले हालसम्म विवरण बुझाएका छैनन्। उहाँहरुलाई यथाशीघ्र विवरण बुझाउन अनुरोध गर्छौँ, विवरण पेस नगर्ने विद्यालयहरु बन्द विद्यालयको रुपमा बुझी काठमाडौँ महानगरपालिका शिक्षा ऐन, २०७५ बमोजिम विद्यालयलाई प्रदान गरिएको अनुमति वा स्वीकृति रद्द गर्ने गरी कारबाही गरिनेछ,&#8217; उनले सामाजिक सञ्जालमा लेखेका छन्।</p>\n<p>एउटा कानुन कार्यान्वयनले यसवर्ष २० हजारभन्दा बढी विद्यार्थीले छात्रवृत्ति पाएको उनको भनाइ छ।</p>\n<div dir=\"auto\">कानुन कार्यान्वयनको पहिलो वर्ष १३ हजार, दोश्रो वर्ष १९ हजार र यो वर्ष १ देखि १० सम्म १६ हजार ९८० र ११ मा ३ हजार ३०२ गरी जम्मा २० हजार २८२ विद्यार्थीले करिब २ अर्ब २५ करोड बराबरको छात्रवृति पाएको मेयर शाहले जानकारी दिएका छन्।</div>\n<div dir=\"auto\"></div>\n<div dir=\"auto\"><img alt=\"\" class=\"alignnone size-large wp-image-1097132\" height=\"615\" src=\"https://assets.deshsanchar.com/wp-content/uploads/2025/09/22182625/550210010_1359252905566961_7507736410882458910_n-1024x615.jpg\" width=\"1024\" /></div>",
  "content_text": "काठमाडौँ – काठमाडौँ महानगरपालिकाका मेयर बालेन शाहले छात्रवृत्तिको विवरण पेस नगर्ने विद्यालयको अनुमति खारेज गर्ने चेतावनी दिएका छन्। हालसम्म काठमाडौँ महानगरभित्र रहेका ४४० विद्यालयले छात्रवृत्तिको विवरण बुझाएको मेयर शाहले बताएका छन्। बाँकी विद्यालयलाई पनि छात्रवृत्तिको विवरण बुझाउन उनले आग्रह गरेका छन्। ‘केही विद्यालयले हालसम्म विवरण बुझाएका छैनन्। उहाँहरुलाई यथाशीघ्र विवरण बुझाउन अनुरोध गर्छौँ, विवरण पेस नगर्ने विद्यालयहरु बन्द विद्यालयको रुपमा बुझी काठमाडौँ महानगरपालिका शिक्षा ऐन, २०७५ बमोजिम विद्यालयलाई प्रदान गरिएको अनुमति वा स्वीकृति रद्द गर्ने गरी कारबाही गरिनेछ,’ उनले सामाजिक सञ्जालमा लेखेका छन्। एउटा कानुन कार्यान्वयनले यसवर्ष २० हजारभन्दा बढी विद्यार्थीले छात्रवृत्ति पाएको उनको भनाइ छ। कानुन कार्यान्वयनको पहिलो वर्ष १३ हजार, दोश्रो वर्ष १९ हजार र यो वर्ष १ देखि १० सम्म १६ हजार ९८० र ११ मा ३ हजार ३०२ गरी जम्मा २० हजार २८२ विद्यार्थीले करिब २ अर्ब २५ करोड बराबरको छात्रवृति पाएको मेयर शाहले जानकारी दिएका छन्।",
  "fetched_at": "2025-09-22T13:32:47.359002Z",
  "id": "d3072ffa6180b4a88468126cdbc7225522128d39d85440b6ba3354e63ea96ea0",
  "images": [
    "https://assets.deshsanchar.com/wp-content/uploads/2025/09/22182625/550210010_1359252905566961_7507736410882458910_n-1024x615.jpg"
  ],
  "lang": "ne",
  "published_at": "2025-09-22T12:57:37Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ – काठमाडौँ  महानगरपालिकाका मेयर बालेन शाहले छात्रवृत्तिको विवरण पेस...",
  "tags": null,
  "title": "छात्रवृत्तिको विवरण नबुझाउने विद्यालयको अनुमति खारेज गरिनेछः बालेन",
  "url": "https://deshsanchar.com/2025/09/22/1097123/",
  "version": 1
}
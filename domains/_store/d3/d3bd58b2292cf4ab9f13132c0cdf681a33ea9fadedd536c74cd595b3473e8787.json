{
  "byline": "Sandeep bhattarai",
  "canonical_hash": "48b67f6d1d5e8f67196f653e9355c568db85daa2b7bc217b5f314d7963161b11",
  "content_html": "<p style=\"text-align: justify;\">चिनियाँ वैज्ञानिकहरूको एक टोलीले शरीरभित्र संवेदनशील कार्यहरू गर्न सक्ने अत्यन्तै सानो र अत्याधुनिक यन्त्र (रोबोट) विकास गर्न सफल भएका छन् । यसले औषधिको सही मात्रा पु¥याउने र शरीरभित्रका विभिन्न शारीरिक अवस्थाहरूलाई निगरानी गर्न सक्ने क्षमता राख्दछ ।</p>\n<p style=\"text-align: justify;\">यो यन्त्र चीनको ह्वाजोङ विज्ञान तथा प्रविधि विश्वविद्यालय र हङकङस्थित चिनियाँ विश्वविद्यालयका विज्ञहरूको सहकार्यमा तयार पारिएको हो । यस यन्त्रको चौडाइ करिब १.३ मिलिमिटर र तौल लगभग ४.६ मिलिग्राम रहेको छ ।</p>\n<p style=\"text-align: justify;\">यो यन्त्रले बल, कम्पन, चिप्लोपन र तापक्रम जस्ता महत्वपूर्ण सूचकहरूलाई ताररहित रूपमा मापन गर्न सक्षम रहेको देखिएको छ ।<br />\nपरीक्षणका क्रममा यसले सानो र संवेदनशील वस्तुहरूलाई पनि सजिलै सम्हाल्न सक्ने क्षमता प्रदर्शन गरेको छ ।</p>\n<p style=\"text-align: justify;\">यसले सुँगुरमा गरिएको परीक्षणमा तापक्रमका सूक्ष्म परिवर्तनहरू पहिचान गर्न सफल भएको छ भने, अर्को संस्करणले खसीको पेटभित्र औषधिको सटीक मात्रा पुर्याउन र त्यसको मात्रा समयक्रममा मापन गर्न सक्ने प्रमाणित गरेको छ ।</p>\n<p style=\"text-align: justify;\">अनुसन्धानकर्ताहरूले बताएअनुसार, यी सफल परीक्षणहरूले यस सानो यन्त्रको व्यावहारिक प्रयोग सम्भव बनाएको छ र आगामी दिनमा स्वास्थ्य सेवा तथा चिकित्सा क्षेत्रमा यसले महत्वपूर्ण योगदान पुर्याउने विश्वास व्यक्त गरेका छन् ।</p>",
  "content_text": "चिनियाँ वैज्ञानिकहरूको एक टोलीले शरीरभित्र संवेदनशील कार्यहरू गर्न सक्ने अत्यन्तै सानो र अत्याधुनिक यन्त्र (रोबोट) विकास गर्न सफल भएका छन् । यसले औषधिको सही मात्रा पु¥याउने र शरीरभित्रका विभिन्न शारीरिक अवस्थाहरूलाई निगरानी गर्न सक्ने क्षमता राख्दछ । यो यन्त्र चीनको ह्वाजोङ विज्ञान तथा प्रविधि विश्वविद्यालय र हङकङस्थित चिनियाँ विश्वविद्यालयका विज्ञहरूको सहकार्यमा तयार पारिएको हो । यस यन्त्रको चौडाइ करिब १.३ मिलिमिटर र तौल लगभग ४.६ मिलिग्राम रहेको छ । यो यन्त्रले बल, कम्पन, चिप्लोपन र तापक्रम जस्ता महत्वपूर्ण सूचकहरूलाई ताररहित रूपमा मापन गर्न सक्षम रहेको देखिएको छ । परीक्षणका क्रममा यसले सानो र संवेदनशील वस्तुहरूलाई पनि सजिलै सम्हाल्न सक्ने क्षमता प्रदर्शन गरेको छ । यसले सुँगुरमा गरिएको परीक्षणमा तापक्रमका सूक्ष्म परिवर्तनहरू पहिचान गर्न सफल भएको छ भने, अर्को संस्करणले खसीको पेटभित्र औषधिको सटीक मात्रा पुर्याउन र त्यसको मात्रा समयक्रममा मापन गर्न सक्ने प्रमाणित गरेको छ । अनुसन्धानकर्ताहरूले बताएअनुसार, यी सफल परीक्षणहरूले यस सानो यन्त्रको व्यावहारिक प्रयोग सम्भव बनाएको छ र आगामी दिनमा स्वास्थ्य सेवा तथा चिकित्सा क्षेत्रमा यसले महत्वपूर्ण योगदान पुर्याउने विश्वास व्यक्त गरेका छन् ।",
  "fetched_at": "2025-09-21T11:16:30.628030Z",
  "id": "d3bd58b2292cf4ab9f13132c0cdf681a33ea9fadedd536c74cd595b3473e8787",
  "images": [],
  "lang": "ne",
  "published_at": "2025-09-21T10:45:29Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "चिनियाँ वैज्ञानिकहरूको एक टोलीले शरीरभित्र संवेदनशील कार्यहरू गर्न सक्ने अत्यन्तै सानो र अत्याधुनिक यन्त्र (रोबोट) विकास गर्न सफल भएका छन् । यसले औषधिको सही मात्रा पु¥याउने र शरीरभित्रका विभिन्न शारीरिक अवस्थाहरूलाई निगरानी गर्न सक्ने क्षमता राख्दछ । यो यन्त्र चीनको ह्वाजोङ विज्ञान तथा प्रविधि विश्वविद्यालय र हङकङस्थित चिनियाँ विश्वविद्यालयका विज्ञहरूको सहकार्यमा तयार पारिएको हो । &#8230;",
  "tags": null,
  "title": "शरीरभित्र निगरानी र औषधि नियमन गर्ने नयाँ रोबोटको विकास",
  "url": "https://www.nepaljapan.com/09/21/681946/",
  "version": 1
}
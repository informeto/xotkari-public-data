{
  "byline": "राजधानी संवाददाता",
  "canonical_hash": "23eee187750adc5561bb277c26fbcc7a102f7a00da69d12b295f3c7f928cb187",
  "content_html": "<img alt=\"\" class=\"attachment-full size-full wp-post-image\" height=\"313\" src=\"https://rajdhanidaily.com/wp-content/uploads/2025/07/resham-1.jpg\" style=\"float: left; margin: 0 15px 15px 0;\" width=\"411\" />\n<p>काठमाडौं । नागरिक उन्मुक्ति पार्टी (नाउपा)का संरक्षक रेशमलाल चौधरीले पार्टी परित्याग गरेको घोषणा गरेका छन् । आइतबार सामाजिक सञ्जालमार्फत उनले नाउपा परित्याग गरेको घोषणा गरेका हुन् ।</p>\n\n\n\n<p>नाउपा स्थापना गरेका चौधरीले अब नयाँ पार्टी गठन गर्ने जनाएका छन् । चौधरीले नागरिक उन्मुक्ति पार्टीभित्र आफूलाई साथ दिनेहरूलाई पनि सँगै लिएर अगाडि बढ्ने जनाएका छन् ।</p>\n\n\n\n<p>चौधरीले नागरिक उन्मुक्ति पार्टी नेपाल नामक पार्टीको पनि घोषणा गरेका छन् । उनले आफ्नो दुश्मनी देशका राष्ट्रिय फटाहाहरूसँग रहेको पनि उल्लेख गरेका छन् । चौधरीले सांसदबाट राजीनामा दिएकाहरू फेरि फिर्ता हुन जानेहरूसँग सम्झौता नहुने बताएका छन् ।</p>\n\n\n\n<p>नयाँ दल नयाँनयाँ भावना र राजनीतिक विचारलाई स्थापना गर्ने उनको दाबी छ । नाउपा अध्यक्ष रञ्जिता श्रेष्ठ रहेकी छन् । चौधरी र श्रेष्ठ श्रीमान्–श्रीमती हुन् । तर, नाउपा स्थापना भएदेखि परिवारिक किचलो बढ्दै गएको छ । परिवारिक किचलो बढ्दैगर्दा चौधरी र श्रेष्ठका बीचमा राजनीतिक निर्णयमा समेत समस्या बढ्दै गइएको छ ।</p>\n\n\n\n<p>श्रेष्ठ विघठित प्रतिनिधिसभा पुनस्र्थापनाको पक्षमा रहेकी छन् भने चौधरी विघटनको पक्षमा रहेका छन् । प्रतिनिधिसभा विघटन भएपछि आठ दलले संयुक्त विज्ञप्ति जारी गर्दै संसद् पुनस्र्थापनाको माग गरेका छन् । उनीहरूले संसद् विघटनलाई असंवैधानिक र अलोकतान्त्रिक भनेका छन् । आठ दलले जारी गरेको बिज्ञप्तिमा श्रेष्ठको पनि हस्ताक्षर रहेको छ । तर, चौधरी प्रतिनिधिसभा विघटनकै पक्षमा उभिएका छन् ।</p>\n\n\n\n<p>यसअघिसमेत निवर्तमान प्रधानमन्त्री केपी शर्मा ओली नेतृत्वको सरकारलाई समर्थन दिने र फिर्ता लिने भन्ने &#8217;boutमा नाउपामा चौधरी र श्रेष्ठका बीचमा विवाद रहेको थियो । ओली नेतृत्वको सरकारबाट चौधरी समूह बाहिरिन खोजेका थिए भने श्रेष्ठ समूह सरकारमै रहन खोजेको थियो ।</p>\n\n\n\n<p>यो विवाद लामो समयसम्म चलेको थियो । डा. सीके राउत नेतृत्वको जनमत पार्टीसँग पार्टी एकीकरणमा समेत पारिवारिक विवादले झमेला भएको थियो । त्यहीबेला अदालतको फेक पत्रका आधारमा चौधरी पक्राउ परेका थिए । उनलाई पक्राउ गरी जेल पठाइएको र सोही दिन पक्राउ परेको ५ घण्टापश्चात छुटेका थिए ।</p>\n<p>The post <a href=\"https://rajdhanidaily.com/id/121835/\" rel=\"nofollow\">आफैंले गठन गरेको पार्टी रेशमले परित्याग गरे</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । नागरिक उन्मुक्ति पार्टी (नाउपा)का संरक्षक रेशमलाल चौधरीले पार्टी परित्याग गरेको घोषणा गरेका छन् । आइतबार सामाजिक सञ्जालमार्फत उनले नाउपा परित्याग गरेको घोषणा गरेका हुन् । नाउपा स्थापना गरेका चौधरीले अब नयाँ पार्टी गठन गर्ने जनाएका छन् । चौधरीले नागरिक उन्मुक्ति पार्टीभित्र आफूलाई साथ दिनेहरूलाई पनि सँगै लिएर अगाडि बढ्ने जनाएका छन् । चौधरीले नागरिक उन्मुक्ति पार्टी नेपाल नामक पार्टीको पनि घोषणा गरेका छन् । उनले आफ्नो दुश्मनी देशका राष्ट्रिय फटाहाहरूसँग रहेको पनि उल्लेख गरेका छन् । चौधरीले सांसदबाट राजीनामा दिएकाहरू फेरि फिर्ता हुन जानेहरूसँग सम्झौता नहुने बताएका छन् । नयाँ दल नयाँनयाँ भावना र राजनीतिक विचारलाई स्थापना गर्ने उनको दाबी छ । नाउपा अध्यक्ष रञ्जिता श्रेष्ठ रहेकी छन् । चौधरी र श्रेष्ठ श्रीमान्–श्रीमती हुन् । तर, नाउपा स्थापना भएदेखि परिवारिक किचलो बढ्दै गएको छ । परिवारिक किचलो बढ्दैगर्दा चौधरी र श्रेष्ठका बीचमा राजनीतिक निर्णयमा समेत समस्या बढ्दै गइएको छ । श्रेष्ठ विघठित प्रतिनिधिसभा पुनस्र्थापनाको पक्षमा रहेकी छन् भने चौधरी विघटनको पक्षमा रहेका छन् । प्रतिनिधिसभा विघटन भएपछि आठ दलले संयुक्त विज्ञप्ति जारी गर्दै संसद् पुनस्र्थापनाको माग गरेका छन् । उनीहरूले संसद् विघटनलाई असंवैधानिक र अलोकतान्त्रिक भनेका छन् । आठ दलले जारी गरेको बिज्ञप्तिमा श्रेष्ठको पनि हस्ताक्षर रहेको छ । तर, चौधरी प्रतिनिधिसभा विघटनकै पक्षमा उभिएका छन् । यसअघिसमेत निवर्तमान प्रधानमन्त्री केपी शर्मा ओली नेतृत्वको सरकारलाई समर्थन दिने र फिर्ता लिने भन्ने ’boutमा नाउपामा चौधरी र श्रेष्ठका बीचमा विवाद रहेको थियो । ओली नेतृत्वको सरकारबाट चौधरी समूह बाहिरिन खोजेका थिए भने श्रेष्ठ समूह सरकारमै रहन खोजेको थियो । यो विवाद लामो समयसम्म चलेको थियो । डा. सीके राउत नेतृत्वको जनमत पार्टीसँग पार्टी एकीकरणमा समेत पारिवारिक विवादले झमेला भएको थियो । त्यहीबेला अदालतको फेक पत्रका आधारमा चौधरी पक्राउ परेका थिए । उनलाई पक्राउ गरी जेल पठाइएको र सोही दिन पक्राउ परेको ५ घण्टापश्चात छुटेका थिए । The post आफैंले गठन गरेको पार्टी रेशमले परित्याग गरे appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-14T23:52:24.057279Z",
  "id": "2828caaa7c32afc1b446d8a04b31e0b06641dcde4ec498a055e89834b18c78c2",
  "images": [
    "https://rajdhanidaily.com/wp-content/uploads/2025/07/resham-1.jpg"
  ],
  "lang": "ne",
  "published_at": "2025-09-14T23:46:36Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"313\" src=\"https://rajdhanidaily.com/wp-content/uploads/2025/07/resham-1.jpg\" style=\"float: left; margin: 0 15px 15px 0;\" width=\"411\" />काठमाडौं । नागरिक उन्मुक्ति पार्टी (नाउपा)का संरक्षक रेशमलाल चौधरीले पार्टी परित्याग गरेको घोषणा गरेका छन् । आइतबार सामाजिक सञ्जालमार्फत उनले नाउपा परित्याग गरेको घोषणा गरेका हुन् । नाउपा स्थापना गरेका चौधरीले अब नयाँ पार्टी गठन गर्ने जनाएका छन् । चौधरीले नागरिक उन्मुक्ति पार्टीभित्र आफूलाई साथ दिनेहरूलाई पनि सँगै लिएर अगाडि बढ्ने जनाएका छन् । चौधरीले [&#8230;]</p>\n<p>The post <a href=\"https://rajdhanidaily.com/id/121835/\" rel=\"nofollow\">आफैंले गठन गरेको पार्टी रेशमले परित्याग गरे</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "आफैंले गठन गरेको पार्टी रेशमले परित्याग गरे",
  "url": "https://rajdhanidaily.com/id/121835/",
  "version": 1
}
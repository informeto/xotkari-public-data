{
  "byline": "Prakash Timalsina",
  "canonical_hash": "77e3d54a432d8830226acf833f6b3e86d57583306c606f6dbe2d9d0e0ed3fbac",
  "content_html": "<p>एजेन्सी &#8211; <strong>मोहम्मद सलाहले इन्ज्युरी समयको पेनाल्टीगोलमार्फत लिभरपुललाई बर्नलीमाथि १–० को जित दिलाएका छन्।</strong></p>\n\n\n\n<p>आज टर्फ मोरमा भएको खेलमा सुरुदेखि नै जुझारु बनेको बर्नलीले लिभरपुललाई रोक्ने संकेत देखाए पनि अन्ततः अन्तिम क्षणमा गोल खान बाध्य भयो।</p>\n\n\n\n<p>बर्नलीका लेस्ली उगोचुक्वुले दोस्रो पहेँलो कार्ड पाएर मैदान छाडेपछि खेल १० खेलाडीमा सीमित भएको थियो। </p>\n\n\n\n<p>तर लिभरपुलले आर्नो स्लॉटको टोलीमा यसपटक ब्रिटिस रेकर्ड साइनिङ अलेक्जान्डर इसाक बिना नै खेलेको थियो।</p>\n\n\n\n<p>इन्ज्युरी समयको पाँचौँ मिनेटमा जेरिमी फ्रिम्पोङको क्रस बर्नलीका ह्यान्निबल मेजब्रीको ह्यान्ड भएपछि लिभरपुलले पेनाल्टी पायो। त्यसमा सलाहले गोल गर्दै टोलीलाई जित दिलाए।</p>\n\n\n\n<p>यो जितसँगै लिभरपुलले ४ खेलमा शत प्रतिशत जितलाई कायम गरेको छ र शीर्ष स्थानमा फर्किएको छ। बर्नली तालिकाको १७औं स्थानमा छ।</p><p>The post <a href=\"https://www.hamrokhelkud.com/football/165685.html\">सलाहको गोलमा लिभरपुलको चौथो जित</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – मोहम्मद सलाहले इन्ज्युरी समयको पेनाल्टीगोलमार्फत लिभरपुललाई बर्नलीमाथि १–० को जित दिलाएका छन्। आज टर्फ मोरमा भएको खेलमा सुरुदेखि नै जुझारु बनेको बर्नलीले लिभरपुललाई रोक्ने संकेत देखाए पनि अन्ततः अन्तिम क्षणमा गोल खान बाध्य भयो। बर्नलीका लेस्ली उगोचुक्वुले दोस्रो पहेँलो कार्ड पाएर मैदान छाडेपछि खेल १० खेलाडीमा सीमित भएको थियो। तर लिभरपुलले आर्नो स्लॉटको टोलीमा यसपटक ब्रिटिस रेकर्ड साइनिङ अलेक्जान्डर इसाक बिना नै खेलेको थियो। इन्ज्युरी समयको पाँचौँ मिनेटमा जेरिमी फ्रिम्पोङको क्रस बर्नलीका ह्यान्निबल मेजब्रीको ह्यान्ड भएपछि लिभरपुलले पेनाल्टी पायो। त्यसमा सलाहले गोल गर्दै टोलीलाई जित दिलाए। यो जितसँगै लिभरपुलले ४ खेलमा शत प्रतिशत जितलाई कायम गरेको छ र शीर्ष स्थानमा फर्किएको छ। बर्नली तालिकाको १७औं स्थानमा छ। The post सलाहको गोलमा लिभरपुलको चौथो जित first appeared on हाम्रो खेलकुद .",
  "fetched_at": "2025-09-14T15:47:52.242311Z",
  "id": "28fc2b51e39a950cc5374a333055d3bbf278afbcbb399305e879d630c0555839",
  "images": [],
  "lang": "ne",
  "published_at": "2025-09-14T15:38:34Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; मोहम्मद सलाहले इन्ज्युरी समयको पेनाल्टीगोलमार्फत लिभरपुललाई बर्नलीमाथि १–० को जित दिलाएका छन्। आज टर्फ मोरमा भएको खेलमा सुरुदेखि नै जुझारु बनेको बर्नलीले लिभरपुललाई रोक्ने संकेत देखाए पनि अन्ततः अन्तिम क्षणमा गोल खान बाध्य भयो। बर्नलीका लेस्ली उगोचुक्वुले दोस्रो पहेँलो कार्ड पाएर मैदान छाडेपछि खेल १० खेलाडीमा सीमित भएको थियो। तर लिभरपुलले आर्नो स्लॉटको [&#8230;]</p>\n<p>The post <a href=\"https://www.hamrokhelkud.com/football/165685.html\">सलाहको गोलमा लिभरपुलको चौथो जित</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "सलाहको गोलमा लिभरपुलको चौथो जित",
  "url": "https://www.hamrokhelkud.com/football/165685.html",
  "version": 1
}
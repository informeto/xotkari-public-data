{
  "byline": "Sandeep bhattarai",
  "canonical_hash": "162fd5af2487786f2fd318c847130a2fdd9daea0769b68745507b0e92a2739c6",
  "content_html": "<p style=\"text-align: justify;\">काठमाडौँ महानगरपालिकाका मेयर बालेन शाहले आफूलाई गरेको आलोचनाप्रति धरान उपमहानगरपालिकाका मेयर हर्क साम्पाङलाई जवाफ दिनुभएको छ । मंगलबार दिउँसो सामाजिक सञ्जाल फेसबुक मार्फत मेयर बालेनले साम्पाङलाई जवाफ दिनुभएको हो ।</p>\n<p style=\"text-align: justify;\">उहाँले हर्कले आफूलाई जति गाली गरेपनि माया गर्न नछाड्ने बताउनुभएको छ। । सामाजिक सञ्जाल फेसबुकमा बालेनले लेख्नुभएको छ, ‘डियर हर्क साम्पाङ, तिमीले मलाई जति गाली गरे पनि म तिमीलाई माया गर्न छोड्दिन । एक तर्फी नै सही, तर मेरो माया साँचो हो ।’</p>\n<p style=\"text-align: justify;\">त्यस्तै बालेनले अङ्ग्रेजीमा समेत, ‘यू आर माइ ट्रु लभ’ भन्दै लेख्नुभएको छ । सामाजिक सञ्जालबाटै हर्कले आक्रोश पोख्दै बालेन लक्षित टिप्पणी गरेपछि बालेनले यस्तो स्ट्याटस लेख्नुभएको हो ।</p>\n<p style=\"text-align: justify;\"><span class=\"mce_SELRES_start\" style=\"display: inline-block; width: 0px; overflow: hidden; line-height: 0;\">﻿</span></p>\n<p style=\"text-align: justify;\">यसअघि हर्कले जेनजी आन्दोलनपछि बालेन अगाडि नआएको भन्दै फेसबुकमा, ‘लुकेर बस्ने र लुकेर खेल्नेलाई गेमर भनिन्छ लिडर भनिँदैन’ भन्दै आक्रोश पोख्नुभएको थियो । जेनजी आन्दोलनपछि आफूलाई प्रधानमन्त्री बनाउनुपर्छ भन्दै धरानबाट आफू समर्थित टोलीसहित साम्पाङ जङ्गी अड्डा पुग्नुभएको थियो ।</p>\n<p style=\"text-align: justify;\">",
  "content_text": "काठमाडौँ महानगरपालिकाका मेयर बालेन शाहले आफूलाई गरेको आलोचनाप्रति धरान उपमहानगरपालिकाका मेयर हर्क साम्पाङलाई जवाफ दिनुभएको छ । मंगलबार दिउँसो सामाजिक सञ्जाल फेसबुक मार्फत मेयर बालेनले साम्पाङलाई जवाफ दिनुभएको हो । उहाँले हर्कले आफूलाई जति गाली गरेपनि माया गर्न नछाड्ने बताउनुभएको छ। । सामाजिक सञ्जाल फेसबुकमा बालेनले लेख्नुभएको छ, ‘डियर हर्क साम्पाङ, तिमीले मलाई जति गाली गरे पनि म तिमीलाई माया गर्न छोड्दिन । एक तर्फी नै सही, तर मेरो माया साँचो हो ।’ त्यस्तै बालेनले अङ्ग्रेजीमा समेत, ‘यू आर माइ ट्रु लभ’ भन्दै लेख्नुभएको छ । सामाजिक सञ्जालबाटै हर्कले आक्रोश पोख्दै बालेन लक्षित टिप्पणी गरेपछि बालेनले यस्तो स्ट्याटस लेख्नुभएको हो । ﻿ यसअघि हर्कले जेनजी आन्दोलनपछि बालेन अगाडि नआएको भन्दै फेसबुकमा, ‘लुकेर बस्ने र लुकेर खेल्नेलाई गेमर भनिन्छ लिडर भनिँदैन’ भन्दै आक्रोश पोख्नुभएको थियो । जेनजी आन्दोलनपछि आफूलाई प्रधानमन्त्री बनाउनुपर्छ भन्दै धरानबाट आफू समर्थित टोलीसहित साम्पाङ जङ्गी अड्डा पुग्नुभएको थियो ।",
  "fetched_at": "2025-09-16T09:24:45.044271Z",
  "id": "d9697749e5272562852d313894152232d7c9e192237d6b7bdb0bd8a0eacfd729",
  "images": [],
  "lang": "ne",
  "published_at": "2025-09-16T09:17:03Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "काठमाडौँ महानगरपालिकाका मेयर बालेन शाहले आफूलाई गरेको आलोचनाप्रति धरान उपमहानगरपालिकाका मेयर हर्क साम्पाङलाई जवाफ दिनुभएको छ । मंगलबार दिउँसो सामाजिक सञ्जाल फेसबुक मार्फत मेयर बालेनले साम्पाङलाई जवाफ दिनुभएको हो । उहाँले हर्कले आफूलाई जति गाली गरेपनि माया गर्न नछाड्ने बताउनुभएको छ। । सामाजिक सञ्जाल फेसबुकमा बालेनले लेख्नुभएको छ, ‘डियर हर्क साम्पाङ, तिमीले मलाई जति गाली &#8230;",
  "tags": null,
  "title": "डियर हर्क, म तिमीलाई माया गर्न छाड्दिनँ : बालेन",
  "url": "https://www.nepaljapan.com/09/16/681127/",
  "version": 1
}
{
  "byline": "राजधानी संवाददाता",
  "canonical_hash": "013a514a050e66ec4c10adb3ab9d510c91af4a55fffde5cc11fe30f85211b34d",
  "content_html": "<img alt=\"\" class=\"attachment-full size-full wp-post-image\" height=\"1531\" src=\"https://rajdhanidaily.com/wp-content/uploads/2025/09/Photo.jpeg\" style=\"float: left; margin: 0 15px 15px 0;\" width=\"2048\" />\n<p>राजविराज । संविधान जारी भएको दिन ३ असोजलाई विगत झै यस वर्ष पनि संविधान दिवस तथा राष्ट्रिय दिवसको रुपमा मनाउने निर्णय गरिएको छ । जिल्ला समन्वय समितिको सभाकक्षमा विहिवार विभिन्न राजनीतिक दल, सुरक्षा निकाय तथा विभिन्न संघ संस्थाका प्रमुखहरुको बैठकले यस्तो निर्णय गरेको हो ।</p>\n\n\n\n<p>बैठकमा नेपाली काँग्रेसका उपसभापती रामकुमार यादव, नेकपा एमालेका सचिव देवनाथ यादव र नेकपा माओवादी केन्द्रका इन्र्चाज सूर्यनाथ यादव वाहेक अन्य कुनै पनि राजनितिक दलका प्रतिनिधी सहभागी भएनन ।</p>\n\n\n\n<p>जिल्ला समन्वय समितीका प्रमुख शिवनारायण साहको संयोजकत्वमा गठन भएको मुल आयोजक समितीको बैठकमा प्रमुख जिल्ला अधिकारी टुवराज पोखरेल, सशस्त्र प्रहरी उपरिक्षक रोशन बुढाथेकि, नेपाल प्रहरीका प्रहरी नायब उपरिक्षक जीतेन्द्र कुमार वस्नेत, सामुदायीक प्रहरी सेवा मञ्चका अध्यक्ष धिरेन्द्र कुमार दास, जिल्ला समन्वय अधिकारी कुन्दन कर्ण, राष्ट्रिय अनुसन्धान कार्यालयका उपनिर्देशक कुल चन्द्र नेपाल, जिल्ला स्वास्थ्य कार्यालयका प्रमुख जागेश्वर खडगाको पनि सहभागिता रहेको थियो ।</p>\n\n\n\n<p>बैठकले २ असोजमा साँझ घर तथा कार्यालयहरुमा दीपावली, ३ असोजमा प्रभातफेरी र गजेन्द्र नारायण सिह अस्पतालका विरामीहरुलाई फलफुल वितरण तथा ४ असोजमा साँझ घर तथा कार्यालयहरुमा दिपावली लगायतका कार्यक्रम गर्ने निर्णय गरेको छ । अहिले विशेष गरी राजनितीक परिस्थितीलाई दृष्टीगत गरी थोरै कार्यक्रम तय गरिएको मूल आयोजक समितीका संयोजक साहले जानकारी दिए ।</p>\n\n\n\n<p>मधेशवादी दलले भने आफ्ना माग सम्बोधन नगरी संविधान जारी गरिएको भन्दै ३ असोजलाई विगत झै कालो दिन र कालो दिवसको रुपमा मनाउने तयारी गरिरहेको बुझिएको छ ।</p>\n<p>The post <a href=\"https://rajdhanidaily.com/id/122100/\" rel=\"nofollow\">सप्तरीमा ३ दिन दिपावली गरी संविधान मनाइने</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "राजविराज । संविधान जारी भएको दिन ३ असोजलाई विगत झै यस वर्ष पनि संविधान दिवस तथा राष्ट्रिय दिवसको रुपमा मनाउने निर्णय गरिएको छ । जिल्ला समन्वय समितिको सभाकक्षमा विहिवार विभिन्न राजनीतिक दल, सुरक्षा निकाय तथा विभिन्न संघ संस्थाका प्रमुखहरुको बैठकले यस्तो निर्णय गरेको हो । बैठकमा नेपाली काँग्रेसका उपसभापती रामकुमार यादव, नेकपा एमालेका सचिव देवनाथ यादव र नेकपा माओवादी केन्द्रका इन्र्चाज सूर्यनाथ यादव वाहेक अन्य कुनै पनि राजनितिक दलका प्रतिनिधी सहभागी भएनन । जिल्ला समन्वय समितीका प्रमुख शिवनारायण साहको संयोजकत्वमा गठन भएको मुल आयोजक समितीको बैठकमा प्रमुख जिल्ला अधिकारी टुवराज पोखरेल, सशस्त्र प्रहरी उपरिक्षक रोशन बुढाथेकि, नेपाल प्रहरीका प्रहरी नायब उपरिक्षक जीतेन्द्र कुमार वस्नेत, सामुदायीक प्रहरी सेवा मञ्चका अध्यक्ष धिरेन्द्र कुमार दास, जिल्ला समन्वय अधिकारी कुन्दन कर्ण, राष्ट्रिय अनुसन्धान कार्यालयका उपनिर्देशक कुल चन्द्र नेपाल, जिल्ला स्वास्थ्य कार्यालयका प्रमुख जागेश्वर खडगाको पनि सहभागिता रहेको थियो । बैठकले २ असोजमा साँझ घर तथा कार्यालयहरुमा दीपावली, ३ असोजमा प्रभातफेरी र गजेन्द्र नारायण सिह अस्पतालका विरामीहरुलाई फलफुल वितरण तथा ४ असोजमा साँझ घर तथा कार्यालयहरुमा दिपावली लगायतका कार्यक्रम गर्ने निर्णय गरेको छ । अहिले विशेष गरी राजनितीक परिस्थितीलाई दृष्टीगत गरी थोरै कार्यक्रम तय गरिएको मूल आयोजक समितीका संयोजक साहले जानकारी दिए । मधेशवादी दलले भने आफ्ना माग सम्बोधन नगरी संविधान जारी गरिएको भन्दै ३ असोजलाई विगत झै कालो दिन र कालो दिवसको रुपमा मनाउने तयारी गरिरहेको बुझिएको छ । The post सप्तरीमा ३ दिन दिपावली गरी संविधान मनाइने appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-18T23:52:57.261453Z",
  "id": "d9ff7c1da9ceea5e9bef116178b3a9492c33d8d0a53cba075f846339c865d5df",
  "images": [
    "https://rajdhanidaily.com/wp-content/uploads/2025/09/Photo.jpeg"
  ],
  "lang": "ne",
  "published_at": "2025-09-18T23:41:06Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"1531\" src=\"https://rajdhanidaily.com/wp-content/uploads/2025/09/Photo.jpeg\" style=\"float: left; margin: 0 15px 15px 0;\" width=\"2048\" />राजविराज । संविधान जारी भएको दिन ३ असोजलाई विगत झै यस वर्ष पनि संविधान दिवस तथा राष्ट्रिय दिवसको रुपमा मनाउने निर्णय गरिएको छ । जिल्ला समन्वय समितिको सभाकक्षमा विहिवार विभिन्न राजनीतिक दल, सुरक्षा निकाय तथा विभिन्न संघ संस्थाका प्रमुखहरुको बैठकले यस्तो निर्णय गरेको हो । बैठकमा नेपाली काँग्रेसका उपसभापती रामकुमार यादव, नेकपा एमालेका सचिव देवनाथ [&#8230;]</p>\n<p>The post <a href=\"https://rajdhanidaily.com/id/122100/\" rel=\"nofollow\">सप्तरीमा ३ दिन दिपावली गरी संविधान मनाइने</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "सप्तरीमा ३ दिन दिपावली गरी संविधान मनाइने",
  "url": "https://rajdhanidaily.com/id/122100/",
  "version": 1
}
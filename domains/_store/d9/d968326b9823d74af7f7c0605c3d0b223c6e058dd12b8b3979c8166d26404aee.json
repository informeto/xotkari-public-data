{
  "byline": "नेपाल जापान",
  "canonical_hash": "15ed573139a44a72ffe772eb51f24e1035e86ffb53230ea33bc168b53c6a2de3",
  "content_html": "<p style=\"text-align: justify;\">सर्वोच्च अदालतले ७ चैत २०७४ मा विदेशमा रहेका नेपालीलाई समेत मतदानको अवसर दिलाउनू भनी आदेश दिए पनि हालसम्म कार्यान्वयन भएको छैन ।</p>\n<p style=\"text-align: justify;\">सर्वोच्च अदालतको आदेशलाई वेवास्ता गर्दै सरकारले निर्वाचनहरुमा विदेशमा रहेका नेपालीहरुलाई मताधिकार दिनेतर्फ कुनै चासो दिएन । जेनजी आन्दोलनको सफलतापछि बनेको वर्तमान सरकारले भने विदेशमा रहेका नेपालीहरुलाई मताधिकार दिन कानुन बनाउने भएको छ ।</p>\n<p style=\"text-align: justify;\">यसका लागि गृहमन्त्री ओमप्रकाश अर्यालले निर्वाचन आयोगसंग छलफल सुरुवात गर्नुभएको छ । उहाँले विदेशमा रहेका नेपालीहरुको मताधिकार सुनिश्चित गर्ने मात्र होइन । जनप्रतिनिधिलाई बीचमै फिर्ता बोलाउन पाउने अधिकारलाई सुनिश्चित गर्नुपर्नेमा पनि जोड दिनुभएको छ ।</p>\n<p style=\"text-align: justify;\">छलफलमा निर्वाचन आयोगका कार्यवाहक प्रमुख निर्वाचन आयुक्त रामप्रसाद भण्डारीले विद्यमान कानुनबाट नयाँ मतदाता नामावली संकलन गर्नसक्ने अवस्था नरहेकाले कानुनमा बाधा व्यवधान हटाउन सके अद्यावधिक गर्न सकिने जानकारी दिंदै सरकारले तोकेको समयमा निर्वाचन गर्न आयोग सक्षम र तयार रहेको बताउनुभयो ।</p>\n<p style=\"text-align: justify;\">गृहमन्त्री अर्यालले निर्वाचनसम्बन्धी कानुनमा देखिएका व्यवधानलाई अध्यादेशबाट संशोधन गरेर सबैलाई मतदानको अवसर प्रदान गर्न खोजिएको स्पष्ट गर्दै मतदाता नामावलीमा नाम समावेश नभएका युवाहरूको मतदाता नामावली अद्यावधिक गर्ने पनि बताउनुभयो ।</p>\n<p style=\"text-align: justify;\">उहाँले जेनजी प्रदर्शनले पुनः जनतामा गएर वैधानिक मार्गबाट निर्वाचित भइ आउने अवसर प्रदान गरेकाले निर्वाचनमा केन्द्रित हुन सबैलाई आग्रह गर्दै गर्नुभयो ।</p>\n<p style=\"text-align: justify;\">",
  "content_text": "सर्वोच्च अदालतले ७ चैत २०७४ मा विदेशमा रहेका नेपालीलाई समेत मतदानको अवसर दिलाउनू भनी आदेश दिए पनि हालसम्म कार्यान्वयन भएको छैन । सर्वोच्च अदालतको आदेशलाई वेवास्ता गर्दै सरकारले निर्वाचनहरुमा विदेशमा रहेका नेपालीहरुलाई मताधिकार दिनेतर्फ कुनै चासो दिएन । जेनजी आन्दोलनको सफलतापछि बनेको वर्तमान सरकारले भने विदेशमा रहेका नेपालीहरुलाई मताधिकार दिन कानुन बनाउने भएको छ । यसका लागि गृहमन्त्री ओमप्रकाश अर्यालले निर्वाचन आयोगसंग छलफल सुरुवात गर्नुभएको छ । उहाँले विदेशमा रहेका नेपालीहरुको मताधिकार सुनिश्चित गर्ने मात्र होइन । जनप्रतिनिधिलाई बीचमै फिर्ता बोलाउन पाउने अधिकारलाई सुनिश्चित गर्नुपर्नेमा पनि जोड दिनुभएको छ । छलफलमा निर्वाचन आयोगका कार्यवाहक प्रमुख निर्वाचन आयुक्त रामप्रसाद भण्डारीले विद्यमान कानुनबाट नयाँ मतदाता नामावली संकलन गर्नसक्ने अवस्था नरहेकाले कानुनमा बाधा व्यवधान हटाउन सके अद्यावधिक गर्न सकिने जानकारी दिंदै सरकारले तोकेको समयमा निर्वाचन गर्न आयोग सक्षम र तयार रहेको बताउनुभयो । गृहमन्त्री अर्यालले निर्वाचनसम्बन्धी कानुनमा देखिएका व्यवधानलाई अध्यादेशबाट संशोधन गरेर सबैलाई मतदानको अवसर प्रदान गर्न खोजिएको स्पष्ट गर्दै मतदाता नामावलीमा नाम समावेश नभएका युवाहरूको मतदाता नामावली अद्यावधिक गर्ने पनि बताउनुभयो । उहाँले जेनजी प्रदर्शनले पुनः जनतामा गएर वैधानिक मार्गबाट निर्वाचित भइ आउने अवसर प्रदान गरेकाले निर्वाचनमा केन्द्रित हुन सबैलाई आग्रह गर्दै गर्नुभयो ।",
  "fetched_at": "2025-09-18T10:42:54.283760Z",
  "id": "d968326b9823d74af7f7c0605c3d0b223c6e058dd12b8b3979c8166d26404aee",
  "images": [],
  "lang": "ne",
  "published_at": "2025-09-18T10:30:33Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "सर्वोच्च अदालतले ७ चैत २०७४ मा विदेशमा रहेका नेपालीलाई समेत मतदानको अवसर दिलाउनू भनी आदेश दिए पनि हालसम्म कार्यान्वयन भएको छैन । सर्वोच्च अदालतको आदेशलाई वेवास्ता गर्दै सरकारले निर्वाचनहरुमा विदेशमा रहेका नेपालीहरुलाई मताधिकार दिनेतर्फ कुनै चासो दिएन । जेनजी आन्दोलनको सफलतापछि बनेको वर्तमान सरकारले भने विदेशमा रहेका नेपालीहरुलाई मताधिकार दिन कानुन बनाउने भएको छ । &#8230;",
  "tags": null,
  "title": "विदेशमा रहेका नेपालीको मताधिकार सुनिश्चित गर्न कानुन संशोधनको तयारी",
  "url": "https://www.nepaljapan.com/09/18/681464/",
  "version": 1
}
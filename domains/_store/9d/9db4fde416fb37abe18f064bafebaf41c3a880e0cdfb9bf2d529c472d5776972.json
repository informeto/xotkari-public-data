{
  "byline": "Sandeep bhattarai",
  "canonical_hash": "fda9fc737c352a44cb87970f6335480e349d753559a5fdff6e758ff28d9712bc",
  "content_html": "<p style=\"text-align: justify;\">यूएईमा जारी एसीसी एसिया कप क्रिकेटअन्तर्गत सुपर फोरको पहिलो खेलमा बंगलादेश विजयी भएको छ । शनिबार राति भएको खेलमा बंगलादेशले श्रीलंकालाई चार विकेटले पराजित गरेको हो ।</p>\n<p style=\"text-align: justify;\">दुबई अन्तर्राष्ट्रिय क्रिकेट मैदानमा भएको खेलमा टस हारेर ब्याटिङको निम्तो पाएको श्रीलंकाले निर्धारित २० ओभरमा सात विकेट गुमाएर १ सय ६८ रन बनाएको थियो । श्रीलंकाका लागि दशुन शनकाले ३७ बलमा ६ छक्का र तनि चौकाको मद्दतमा अविजित रहदै ६४ रनको अर्धशतकीय पाएई खेले भने कुसल मेन्डिसले ३४ रन बनाए ।</p>\n<p style=\"text-align: justify;\">त्यस्तै पथुम निसन्काले २२ रन जोड्दा कप्तान चरिथ अस्लंकाले २१ रन बनाए । बंगलादेशका लागि मुस्तफिजुर रहमानले तीन विकेट लिए भने मेहदी हसनले दुई विकेट लिँदा तास्किन अहमदको भागमा एक विकेट रह्यो । श्रीलंकाले प्रस्तुत गरेकोको १ सय ६९ रनको लक्ष्य बंगलादेशले १९ दशमलव ५ ओभरमा ६ विकेटको गुमाउँदै पूरा गर्यो ।</p>\n<p style=\"text-align: justify;\">बंगलादेशका लागि सैफ हसनले ४५ बलमा चार छक्का र दुई चौकाको मद्दतले सर्वाधिक ६१ रनको अर्धशतकीय पारी खेले तोहिद हृदयलेले ३७ बलमा चार चौका र दुई छक्कासहित ५८ रन बनाए । यस्तै कप्तान लिटन दासले २३ रन जोड्दा समिम होसेनले १४ रन बनाए ।</p>\n<p style=\"text-align: justify;\">श्रीलंकाका लागि वानिन्दु हसरंगा र दशुन शनकाले समान दुई-दुई विकेट लिए भने नुवान थुसारा र दुस्मन्था चमिराको भागमा समान एक-एक विकेट रह्यो । जितसँगै बंगलादेशले समूह चरणमा व्यहोरेको हारको बदला पनि लिएको छ । समूह चरणमा बंगलादेश श्रीलंकासँग ६ विकेटले पराजित भएको थियो ।</p>\n<p style=\"text-align: justify;\">सुपर फोर अन्तर्गत आज दोस्रो खेलमा भारत र पाकिस्तान भिड्दै छन् । उक्त खेल नेपाली समय अनुसार बेलुकी सवा आठ बजे सुरु हुनेछ ।</p>",
  "content_text": "यूएईमा जारी एसीसी एसिया कप क्रिकेटअन्तर्गत सुपर फोरको पहिलो खेलमा बंगलादेश विजयी भएको छ । शनिबार राति भएको खेलमा बंगलादेशले श्रीलंकालाई चार विकेटले पराजित गरेको हो । दुबई अन्तर्राष्ट्रिय क्रिकेट मैदानमा भएको खेलमा टस हारेर ब्याटिङको निम्तो पाएको श्रीलंकाले निर्धारित २० ओभरमा सात विकेट गुमाएर १ सय ६८ रन बनाएको थियो । श्रीलंकाका लागि दशुन शनकाले ३७ बलमा ६ छक्का र तनि चौकाको मद्दतमा अविजित रहदै ६४ रनको अर्धशतकीय पाएई खेले भने कुसल मेन्डिसले ३४ रन बनाए । त्यस्तै पथुम निसन्काले २२ रन जोड्दा कप्तान चरिथ अस्लंकाले २१ रन बनाए । बंगलादेशका लागि मुस्तफिजुर रहमानले तीन विकेट लिए भने मेहदी हसनले दुई विकेट लिँदा तास्किन अहमदको भागमा एक विकेट रह्यो । श्रीलंकाले प्रस्तुत गरेकोको १ सय ६९ रनको लक्ष्य बंगलादेशले १९ दशमलव ५ ओभरमा ६ विकेटको गुमाउँदै पूरा गर्यो । बंगलादेशका लागि सैफ हसनले ४५ बलमा चार छक्का र दुई चौकाको मद्दतले सर्वाधिक ६१ रनको अर्धशतकीय पारी खेले तोहिद हृदयलेले ३७ बलमा चार चौका र दुई छक्कासहित ५८ रन बनाए । यस्तै कप्तान लिटन दासले २३ रन जोड्दा समिम होसेनले १४ रन बनाए । श्रीलंकाका लागि वानिन्दु हसरंगा र दशुन शनकाले समान दुई-दुई विकेट लिए भने नुवान थुसारा र दुस्मन्था चमिराको भागमा समान एक-एक विकेट रह्यो । जितसँगै बंगलादेशले समूह चरणमा व्यहोरेको हारको बदला पनि लिएको छ । समूह चरणमा बंगलादेश श्रीलंकासँग ६ विकेटले पराजित भएको थियो । सुपर फोर अन्तर्गत आज दोस्रो खेलमा भारत र पाकिस्तान भिड्दै छन् । उक्त खेल नेपाली समय अनुसार बेलुकी सवा आठ बजे सुरु हुनेछ ।",
  "fetched_at": "2025-09-21T05:41:02.460552Z",
  "id": "9db4fde416fb37abe18f064bafebaf41c3a880e0cdfb9bf2d529c472d5776972",
  "images": [],
  "lang": "ne",
  "published_at": "2025-09-21T05:40:07Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "यूएईमा जारी एसीसी एसिया कप क्रिकेटअन्तर्गत सुपर फोरको पहिलो खेलमा बंगलादेश विजयी भएको छ । शनिबार राति भएको खेलमा बंगलादेशले श्रीलंकालाई चार विकेटले पराजित गरेको हो । दुबई अन्तर्राष्ट्रिय क्रिकेट मैदानमा भएको खेलमा टस हारेर ब्याटिङको निम्तो पाएको श्रीलंकाले निर्धारित २० ओभरमा सात विकेट गुमाएर १ सय ६८ रन बनाएको थियो । श्रीलंकाका लागि दशुन &#8230;",
  "tags": null,
  "title": "एसिया कप : सुपर फोरमा बंगलादेशको विजयी सुरुवात, श्रीलंका चार विकेटले पराजित",
  "url": "https://www.nepaljapan.com/09/21/681872/",
  "version": 1
}
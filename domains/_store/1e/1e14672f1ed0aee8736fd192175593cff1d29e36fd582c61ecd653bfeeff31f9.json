{
  "byline": "Prakash Timalsina",
  "canonical_hash": "5bb365583e8943c3b8b68565e1a3328b5efb2b2fd9b9deed7320e7e5ca0e6bf7",
  "content_html": "<p>एजेन्सी &#8211; <strong>हेरी केनले २ गोल गरेको खेलमा बायर्न म्युनिखले नयाँ बढुवा ह्यामबर्गमाथि ५-० को शानदार जित निकालेको छ। यो जितसँगै बायर्न बुन्डेसलिगाको शीर्ष स्थान मजबुत बनाएको छ।</strong></p>\n\n\n\n<p>तेस्रो मिनेटमा सर्ज ग्नाब्रीले शक्तिशाली प्रहार गर्दै गोलको खाता खोले। त्यसपछि छैटौं मिनेटमा केनले पास दिएका अलेक्जान्डर पाभ्लोभिचले दोस्रो गोल गरे।</p>\n\n\n\n<p>२६औं मिनेटमा ह्यामबर्गका अबुबाका सुमाहोरोले ह्यान्डबल गरेपछि भिडियो एसिस्टेन्ट रेफ्रीको सहयोगमा पाएको पेनाल्टीलाई केनले सजिलै गोलमा परिणत गरे।</p>\n\n\n\n<p>३३औं मिनेटमा जोशुआ किमिखको फ्रि–किकमा लुइस डियाजले २५ यार्ड टाढाबाट चौथो गोल गरे। दोस्रो हाफमा चेल्सीबाट लोनमा आएका निकोलास ज्याक्सनलाई प्रशिक्षक भिन्सेन्ट कोम्पानीले मैदान उतारे । ६२औं मिनेटमा पुनः केनले गोल गर्दै अन्तर ५-० बनाए।</p>\n\n\n\n<p>३२ वर्षीय केनले यसअघि नै बायर्नका लागि ६५ खेलमा ६७ गोल गरिसकेका छन्। यो सिजनमा मात्र उनले ५ लिग गोल गरिसकेका छन्।</p>\n\n\n\n<p> तर, सम्भावित नवौं बुन्डेसलिगा ह्याट्रिक बनाउने अवसर भने उनले गुमाए । किनकि गोल गरेपछि केही बेरमै प्रशिक्षक कोम्पानीले केनलाई विश्राम दिए।</p><p>The post <a href=\"https://www.hamrokhelkud.com/football/165649.html\">बायर्न म्युनिखको जितमा केनको‌ २ गोल</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – हेरी केनले २ गोल गरेको खेलमा बायर्न म्युनिखले नयाँ बढुवा ह्यामबर्गमाथि ५-० को शानदार जित निकालेको छ। यो जितसँगै बायर्न बुन्डेसलिगाको शीर्ष स्थान मजबुत बनाएको छ। तेस्रो मिनेटमा सर्ज ग्नाब्रीले शक्तिशाली प्रहार गर्दै गोलको खाता खोले। त्यसपछि छैटौं मिनेटमा केनले पास दिएका अलेक्जान्डर पाभ्लोभिचले दोस्रो गोल गरे। २६औं मिनेटमा ह्यामबर्गका अबुबाका सुमाहोरोले ह्यान्डबल गरेपछि भिडियो एसिस्टेन्ट रेफ्रीको सहयोगमा पाएको पेनाल्टीलाई केनले सजिलै गोलमा परिणत गरे। ३३औं मिनेटमा जोशुआ किमिखको फ्रि–किकमा लुइस डियाजले २५ यार्ड टाढाबाट चौथो गोल गरे। दोस्रो हाफमा चेल्सीबाट लोनमा आएका निकोलास ज्याक्सनलाई प्रशिक्षक भिन्सेन्ट कोम्पानीले मैदान उतारे । ६२औं मिनेटमा पुनः केनले गोल गर्दै अन्तर ५-० बनाए। ३२ वर्षीय केनले यसअघि नै बायर्नका लागि ६५ खेलमा ६७ गोल गरिसकेका छन्। यो सिजनमा मात्र उनले ५ लिग गोल गरिसकेका छन्। तर, सम्भावित नवौं बुन्डेसलिगा ह्याट्रिक बनाउने अवसर भने उनले गुमाए । किनकि गोल गरेपछि केही बेरमै प्रशिक्षक कोम्पानीले केनलाई विश्राम दिए। The post बायर्न म्युनिखको जितमा केनको‌ २ गोल first appeared on हाम्रो खेलकुद .",
  "fetched_at": "2025-09-14T11:57:53.888519Z",
  "id": "1e14672f1ed0aee8736fd192175593cff1d29e36fd582c61ecd653bfeeff31f9",
  "images": [],
  "lang": "ne",
  "published_at": "2025-09-14T03:19:05Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; हेरी केनले २ गोल गरेको खेलमा बायर्न म्युनिखले नयाँ बढुवा ह्यामबर्गमाथि ५-० को शानदार जित निकालेको छ। यो जितसँगै बायर्न बुन्डेसलिगाको शीर्ष स्थान मजबुत बनाएको छ। तेस्रो मिनेटमा सर्ज ग्नाब्रीले शक्तिशाली प्रहार गर्दै गोलको खाता खोले। त्यसपछि छैटौं मिनेटमा केनले पास दिएका अलेक्जान्डर पाभ्लोभिचले दोस्रो गोल गरे। २६औं मिनेटमा ह्यामबर्गका अबुबाका सुमाहोरोले ह्यान्डबल [&#8230;]</p>\n<p>The post <a href=\"https://www.hamrokhelkud.com/football/165649.html\">बायर्न म्युनिखको जितमा केनको‌ २ गोल</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "बायर्न म्युनिखको जितमा केनको‌ २ गोल",
  "url": "https://www.hamrokhelkud.com/football/165649.html",
  "version": 1
}
{
  "byline": "गोल्डेन बुढा",
  "canonical_hash": "663eaefe50536c72ca7553c89ff07657d4eee7aa5c6a2cae4ffd20bde4d6d043",
  "content_html": "<p><img alt=\"\" src=\"https://images.nagariknewscdn.com/authors/1757863879_Birami.jpg\" /></p><p>जुम्लामा रेबिजको शंका गरिएको घरपालुवा कुकुरले टोकेपछि १४ ना अस्पताल भर्ना भएका छन् । तातोपानी गाउँपालिकाका १४ जनालाई कुकुरले टोकेको थियो ।  </p><p>तातोपानी गाउँपालिका-२ सुन्दरगाउँका तुलाराम सार्कको कुकुरले गाउँलेलाई टोकेको वडानम्बर: ४ का वडाध्यक्ष अमरबहादुर रोकायाले जानकारी दिए ।  </p><p>बिहान ७ देखि ८ बजेको समयमा मायालु रावतलाई कुकुरले टोकेको थियो । लगत्तै डाँगीवाडा हुदै गौतमवाडा, जैतपर, हाँकु हुँदै ऐरेनीबाट फर्केर धौलापानी, रावतवाडा, बाबिरा जर्मीसम्म गाउँगाउँमा मानिसलाई टोकेको थियो ।  </p><figure class=\"image\"><img src=\"https://images.nagariknewscdn.com/authors/1757863880_Birami1.jpg\" /></figure><p>घाइते बिरामीहरुलाई स्थानीय  जनप्रतिनिधि, स्वास्थ्थ शाखा प्रमुख र घरपरिवारको पहलमा जुम्लाको कर्णाली स्वास्थ्य विज्ञान प्रतिष्ठानमा उपचार गर्न पुर्‍याइएको छ ।  </p><p>सबैलाई रेबिजविरुद्धको खोप लगाउनुपर्ने भए पनि जुम्लामा खोप नभएपछि कालीकोटबाट ३२ डोज खोप लगिएको छ। कुकुरले हात, खुट्टा तथा छातीमा आक्रमण गरेको छ । </p>",
  "content_text": "जुम्लामा रेबिजको शंका गरिएको घरपालुवा कुकुरले टोकेपछि १४ ना अस्पताल भर्ना भएका छन् । तातोपानी गाउँपालिकाका १४ जनालाई कुकुरले टोकेको थियो । तातोपानी गाउँपालिका-२ सुन्दरगाउँका तुलाराम सार्कको कुकुरले गाउँलेलाई टोकेको वडानम्बर: ४ का वडाध्यक्ष अमरबहादुर रोकायाले जानकारी दिए । बिहान ७ देखि ८ बजेको समयमा मायालु रावतलाई कुकुरले टोकेको थियो । लगत्तै डाँगीवाडा हुदै गौतमवाडा, जैतपर, हाँकु हुँदै ऐरेनीबाट फर्केर धौलापानी, रावतवाडा, बाबिरा जर्मीसम्म गाउँगाउँमा मानिसलाई टोकेको थियो । घाइते बिरामीहरुलाई स्थानीय जनप्रतिनिधि, स्वास्थ्थ शाखा प्रमुख र घरपरिवारको पहलमा जुम्लाको कर्णाली स्वास्थ्य विज्ञान प्रतिष्ठानमा उपचार गर्न पुर्‍याइएको छ । सबैलाई रेबिजविरुद्धको खोप लगाउनुपर्ने भए पनि जुम्लामा खोप नभएपछि कालीकोटबाट ३२ डोज खोप लगिएको छ। कुकुरले हात, खुट्टा तथा छातीमा आक्रमण गरेको छ ।",
  "fetched_at": "2025-09-14T15:32:39.455970Z",
  "id": "4a39f81b1a5abd265f2ae899f8d78af12623b7f39976b9b3216d6934c8b4349f",
  "images": [
    "https://images.nagariknewscdn.com/authors/1757863879_Birami.jpg",
    "https://images.nagariknewscdn.com/authors/1757863880_Birami1.jpg"
  ],
  "lang": "ne",
  "published_at": "2025-09-14T15:31:45Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "तातोपानी गाउँपालिका-२ सुन्दरगाउँका तुलाराम सार्कको कुकुरले गाउँलेलाई टोकेको वडानम्बर: ४ का वडाध्यक्ष अमरबहादुर रोकायाले जानकारी दिए ।...",
  "tags": null,
  "title": "रेबिजको शंका गरिएको कुकुरले टोकेपछि १४ जना अस्पताल भर्ना",
  "url": "https://nagariknews.nagariknetwork.com/health/14-people-hospitalized-after-being-bitten-by-a-dog-suspected-of-having-rabies-93-25.html",
  "version": 1
}
{
  "byline": "Bhupendra GC",
  "canonical_hash": "283418c2dfa21d5b71e07a837533484381849700a5ea8ba158c3db3c67654345",
  "content_html": "<p>एजेन्सी &#8211; <strong>पाकिस्तानका सर्वाधिक सफल टि ट्वान्टी ब्याटर बाबर आजमको स्थान लिँदै टोलीमा परेका ओपनर सैम अयुब एसिसी टि ट्वान्टी एसिया कपमा लगातार तेस्रो खेलमा डक आउट (शून्य) भएका छन् । </strong></p>\n\n\n\n<p>दुबई क्रिकेट रंगशालामा टस हारेर पहिला ब्याटिङको निम्तो पाएको पाकिस्तानले ओपनर सैम अयुबलाई पाँचौं बलमै गुमायो ।</p>\n\n\n\n<p>उनी तीव्र गतिका बलर जुनैद सिद्दिकको बलमा डिप थर्डमा मोहम्मद रहिदबाट क्याच आउट भएका हुन् । यसअघि उनी भारतविरुद्ध हार्दिक पान्ड्याको बलमा पहिलो बलमै जस्प्रित बुमराहबाट क्याच आउट भएका थिए । </p>\n\n\n\n<p>पहिलो खेलमा ओमानविरुद्ध उनी दोस्रो बलमै फैसल शाहको बलमा एलबिडब्लू आउट भए । अर्का ओपनर सहिबजादा फरान युएईविरुद्ध १२ बलमा ५ रन बनाउँदै क्याच आउट भएका छन् । उनी यसअघि ४४ बलमा ४० र ओमानविरुद्ध २९ बलमा २९ रनमै आउट भएका थिए । </p>\n\n\n\n<p>पाकिस्तानले आफ्ना दुई सर्वाधिक सफल टि ट्वान्टी ब्याटर तथा ओपनर बाबर आजम र मोहम्मद रिजवानलाई स्ट्राइकरेट कम भएको (टि ट्वान्टी शैलीमा) नखेलेको भन्दै टिमबाट हटाएको थियो । </p>\n\n\n\n<p>तर उनीहरुको स्थानमा आएका दुबै ओपनरको प्रदर्शन झनै कमजोर बनेको छ । बाबर र रिजवानलाई राजनीतिक कारण टोलीमा नराखेको भन्दै पाकिस्तानको चौतर्फी चर्को आलोचना भएको छ । </p>\n\n\n\n<p>आइतवार भारतसँग १ सय २७ रन बनाउँदै ७ विकेटले हारेपछि पाकिस्तानको आलोचना झनै बढेको छ । सुपर फोरमा पुग्न निर्णायक खेलमा पाकिस्तानले ३.४ ओभरमा १७/२ को अवस्थामा छ ।</p><p>The post <a href=\"https://www.hamrokhelkud.com/cricket/165758.html\">बाबरको स्थान लिएका सैम लगातार तेस्रो खेलमा डक आउट</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – पाकिस्तानका सर्वाधिक सफल टि ट्वान्टी ब्याटर बाबर आजमको स्थान लिँदै टोलीमा परेका ओपनर सैम अयुब एसिसी टि ट्वान्टी एसिया कपमा लगातार तेस्रो खेलमा डक आउट (शून्य) भएका छन् । दुबई क्रिकेट रंगशालामा टस हारेर पहिला ब्याटिङको निम्तो पाएको पाकिस्तानले ओपनर सैम अयुबलाई पाँचौं बलमै गुमायो । उनी तीव्र गतिका बलर जुनैद सिद्दिकको बलमा डिप थर्डमा मोहम्मद रहिदबाट क्याच आउट भएका हुन् । यसअघि उनी भारतविरुद्ध हार्दिक पान्ड्याको बलमा पहिलो बलमै जस्प्रित बुमराहबाट क्याच आउट भएका थिए । पहिलो खेलमा ओमानविरुद्ध उनी दोस्रो बलमै फैसल शाहको बलमा एलबिडब्लू आउट भए । अर्का ओपनर सहिबजादा फरान युएईविरुद्ध १२ बलमा ५ रन बनाउँदै क्याच आउट भएका छन् । उनी यसअघि ४४ बलमा ४० र ओमानविरुद्ध २९ बलमा २९ रनमै आउट भएका थिए । पाकिस्तानले आफ्ना दुई सर्वाधिक सफल टि ट्वान्टी ब्याटर तथा ओपनर बाबर आजम र मोहम्मद रिजवानलाई स्ट्राइकरेट कम भएको (टि ट्वान्टी शैलीमा) नखेलेको भन्दै टिमबाट हटाएको थियो । तर उनीहरुको स्थानमा आएका दुबै ओपनरको प्रदर्शन झनै कमजोर बनेको छ । बाबर र रिजवानलाई राजनीतिक कारण टोलीमा नराखेको भन्दै पाकिस्तानको चौतर्फी चर्को आलोचना भएको छ । आइतवार भारतसँग १ सय २७ रन बनाउँदै ७ विकेटले हारेपछि पाकिस्तानको आलोचना झनै बढेको छ । सुपर फोरमा पुग्न निर्णायक खेलमा पाकिस्तानले ३.४ ओभरमा १७/२ को अवस्थामा छ । The post बाबरको स्थान लिएका सैम लगातार तेस्रो खेलमा डक आउट first appeared on हाम्रो खेलकुद .",
  "fetched_at": "2025-09-17T16:28:41.492212Z",
  "id": "4a27d64dad6ad2561a12456f0c7645c021a3f78ec5f970b406d2c9626c9fb2b9",
  "images": [],
  "lang": "ne",
  "published_at": "2025-09-17T15:59:23Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; पाकिस्तानका सर्वाधिक सफल टि ट्वान्टी ब्याटर बाबर आजमको स्थान लिँदै टोलीमा परेका ओपनर सैम अयुब एसिसी टि ट्वान्टी एसिया कपमा लगातार तेस्रो खेलमा डक आउट (शून्य) भएका छन् । दुबई क्रिकेट रंगशालामा टस हारेर पहिला ब्याटिङको निम्तो पाएको पाकिस्तानले ओपनर सैम अयुबलाई पाँचौं बलमै गुमायो । उनी तीव्र गतिका बलर जुनैद सिद्दिकको बलमा [&#8230;]</p>\n<p>The post <a href=\"https://www.hamrokhelkud.com/cricket/165758.html\">बाबरको स्थान लिएका सैम लगातार तेस्रो खेलमा डक आउट</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "बाबरको स्थान लिएका सैम लगातार तेस्रो खेलमा डक आउट",
  "url": "https://www.hamrokhelkud.com/cricket/165758.html",
  "version": 1
}
{
  "byline": "नागरिक",
  "canonical_hash": "5929f1f558139540f686620db7d608e80395c0fea81ad118acf1f5e63b22bab7",
  "content_html": "<p><img alt=\"\" src=\"https://images.nagariknewscdn.com/2024/third-party/1758365745_Mohan.jpg\" /></p><p>नेकपा मसालका महामन्त्री मोहनविक्रम सिंहले नेपालमा वर्तमान परिस्थिति सिर्जना हुनुमा वैदेशिक हस्तक्षेपको डिजाइन रहेको बताएका छन् ।  </p><p>राष्ट्रिय जनमोर्चा बागलुङको आयोजनामा ढोरपाटन नगरपालिकाको बुर्तिबाङमा आयोजित प्रशिक्षणमूलक कार्यक्रमको उद्‌घाटन गर्दै महामन्त्री सिंहले नेपालमा यो अवस्था सिर्जना हुनसक्ने विषयमा आफूहरूले धेरै पटक भनिरहे पनि देशको अवस्था परिवर्तन हुनेगरी आन्दोलन र क्षति भएको बताए ।  </p><p>वर्तमान जेनजी पुस्ताले उठाएका मागमा दललाई वर्तमान सरकारमा समावेश नगर्ने विषय गम्भीर रहेको र दलहरुलाई बाहिर राखेर सरकारको औचित्य नहुने बताए ।  </p><p>जिल्ला स्तरीय प्रशिक्षण कार्यक्रममा १० वटै पालिकाबाट करिब तीनसय नेता कार्यकर्ताको सहभागिता थियो ।</p>",
  "content_text": "नेकपा मसालका महामन्त्री मोहनविक्रम सिंहले नेपालमा वर्तमान परिस्थिति सिर्जना हुनुमा वैदेशिक हस्तक्षेपको डिजाइन रहेको बताएका छन् । राष्ट्रिय जनमोर्चा बागलुङको आयोजनामा ढोरपाटन नगरपालिकाको बुर्तिबाङमा आयोजित प्रशिक्षणमूलक कार्यक्रमको उद्‌घाटन गर्दै महामन्त्री सिंहले नेपालमा यो अवस्था सिर्जना हुनसक्ने विषयमा आफूहरूले धेरै पटक भनिरहे पनि देशको अवस्था परिवर्तन हुनेगरी आन्दोलन र क्षति भएको बताए । वर्तमान जेनजी पुस्ताले उठाएका मागमा दललाई वर्तमान सरकारमा समावेश नगर्ने विषय गम्भीर रहेको र दलहरुलाई बाहिर राखेर सरकारको औचित्य नहुने बताए । जिल्ला स्तरीय प्रशिक्षण कार्यक्रममा १० वटै पालिकाबाट करिब तीनसय नेता कार्यकर्ताको सहभागिता थियो ।",
  "fetched_at": "2025-09-20T11:52:36.037368Z",
  "id": "9959c5f422de78d7d48e302298c90633210f8112eb07d4d83e9166af8dba2760",
  "images": [
    "https://images.nagariknewscdn.com/2024/third-party/1758365745_Mohan.jpg"
  ],
  "lang": "ne",
  "published_at": "2025-09-20T10:56:11Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "सिंहले नेपालमा यो अवस्था सिर्जना हुनसक्ने विषयमा आफूहरूले धेरै पटक भनिरहे पनि देशको अवस्था परिवर्तन हुनेगरी आन्दोलन र क्षति भएको बताए ।...",
  "tags": null,
  "title": "वर्तमान परिस्थिति विदेशीको डिजाइनले हो: मोहनविक्रम सिंह",
  "url": "https://nagariknews.nagariknetwork.com/politics/the-current-situation-is-designed-by-foreigners-mohan-bikram-singh-18-86.html",
  "version": 1
}
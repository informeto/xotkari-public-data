{
  "byline": "न्युज अफ नेपाल",
  "canonical_hash": "174d9a0252db8b9b3c4e4d5decf308d0bc6b020b5d7807a7839d33ddb8301838",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/udyog-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं ।</strong><br /></p>\n\n\n\n<p>नेपाल उद्योग वाणिज्य महासंघले आन्दोलनका क्रममा निजी क्षेत्रका भौतिक संरचनामा पुगेको क्षतिको स्थलगत निरीक्षण गरेको छ । महासंघका अध्यक्ष चन्द्र प्रसाद ढकालको नेतृत्वमा गएको टोलीले क्षतिग्रस्त संरचनाको अवलोकन गरेको हो ।<br />निरीक्षणपछि अध्यक्ष ढकालले निजी लगानी सुरक्षित गर्न सक्ने वातावरण निर्माण पहिलो आवश्यकता भएको बताउँदै लगानीकर्तामा विश्वास जगाउन राज्य जिम्मेवार बन्नुपर्नेमा जोड दिनुभयो । </p>\n\n\n\n<p>‘निजी सम्पत्तिमा आक्रमण हुनु दुःखद छ । यस्ता घटनाले व्यवसायिक वातावरणमा नकारात्मक असर पार्छन्, त्यसैले शान्ति र सुरक्षाको वातावरण कायम राख्न सरकार, नागरिक समाज र सरोकारवालाले भूमिका खेल्नुपर्छ ।’ उहाँको भनाइ छ ।<br />उहाँका अनुसार निजी क्षेत्र देशको समग्र आर्थिक विकास र रोजगारी सिर्जनामा ठूलो योगदानकर्ता हो । </p>\n\n\n\n<p>तर पछिल्ला घटनाले व्यवसायिक सुरक्षामाथि गम्भीर प्रश्न खडा गरेको भन्दै उनले दोषीमाथि कडा कारबाही र पीडितलाई उचित क्षतिपूर्तिको व्यवस्था गर्न सरकारसँग माग गरे । साथै, भविष्यमा यस्ता घटना दोहोरिन नहुने चेतावनी पनि दिनुभयो । महासंघले व्यवसायीको सुरक्षा र स्थिर व्यवसायिक वातावरण निर्माणमा आफूहरू सधैं निजी क्षेत्रको साथमा रहने प्रतिवद्धता व्यक्त गरेको छ ।</p>\n\n\n\n<p> </p>\n\n\n\n<p> </p>\n\n\n\n<p> </p>",
  "content_text": "काठमाडौं । नेपाल उद्योग वाणिज्य महासंघले आन्दोलनका क्रममा निजी क्षेत्रका भौतिक संरचनामा पुगेको क्षतिको स्थलगत निरीक्षण गरेको छ । महासंघका अध्यक्ष चन्द्र प्रसाद ढकालको नेतृत्वमा गएको टोलीले क्षतिग्रस्त संरचनाको अवलोकन गरेको हो । निरीक्षणपछि अध्यक्ष ढकालले निजी लगानी सुरक्षित गर्न सक्ने वातावरण निर्माण पहिलो आवश्यकता भएको बताउँदै लगानीकर्तामा विश्वास जगाउन राज्य जिम्मेवार बन्नुपर्नेमा जोड दिनुभयो । ‘निजी सम्पत्तिमा आक्रमण हुनु दुःखद छ । यस्ता घटनाले व्यवसायिक वातावरणमा नकारात्मक असर पार्छन्, त्यसैले शान्ति र सुरक्षाको वातावरण कायम राख्न सरकार, नागरिक समाज र सरोकारवालाले भूमिका खेल्नुपर्छ ।’ उहाँको भनाइ छ । उहाँका अनुसार निजी क्षेत्र देशको समग्र आर्थिक विकास र रोजगारी सिर्जनामा ठूलो योगदानकर्ता हो । तर पछिल्ला घटनाले व्यवसायिक सुरक्षामाथि गम्भीर प्रश्न खडा गरेको भन्दै उनले दोषीमाथि कडा कारबाही र पीडितलाई उचित क्षतिपूर्तिको व्यवस्था गर्न सरकारसँग माग गरे । साथै, भविष्यमा यस्ता घटना दोहोरिन नहुने चेतावनी पनि दिनुभयो । महासंघले व्यवसायीको सुरक्षा र स्थिर व्यवसायिक वातावरण निर्माणमा आफूहरू सधैं निजी क्षेत्रको साथमा रहने प्रतिवद्धता व्यक्त गरेको छ ।",
  "fetched_at": "2025-09-18T03:32:25.754713Z",
  "id": "f30903df0398343651e99afd05a7abaf207694bbac53baa296003637ad5a80d6",
  "images": [
    "https://newsofnepal.com/wp-content/uploads/2025/09/udyog-150x150.jpg"
  ],
  "lang": "ne",
  "published_at": "2025-09-18T03:10:22Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/udyog-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं । नेपाल उद्योग वाणिज्य महासंघले आन्दोलनका क्रममा निजी क्षेत्रका भौतिक संरचनामा पुगेको क्षतिको स्थलगत निरीक्षण गरेको छ । महासंघका अध्यक्ष चन्द्र प्रसाद ढकालको नेतृत्वमा गएको टोलीले क्षतिग्रस्त संरचनाको अवलोकन गरेको हो ।निरीक्षणपछि अध्यक्ष ढकालले निजी लगानी सुरक्षित गर्न सक्ने वातावरण निर्माण पहिलो आवश्यकता भएको बताउँदै लगानीकर्तामा विश्वास जगाउन राज्य जिम्मेवार बन्नुपर्नेमा जोड दिनुभयो । [&#8230;]",
  "tags": null,
  "title": "क्षतिग्रस्त पुगेका निजी संरचना महासंघद्वारा निरीक्षण",
  "url": "https://newsofnepal.com/2025/09/18/731936/",
  "version": 1
}
{
  "byline": "Sandeep bhattarai",
  "canonical_hash": "c793801b4086036b9d18383be00613c16e89e2853f3edd5c51d206b604b22e55",
  "content_html": "<p style=\"text-align: justify;\">बुधबार राति पाकिस्तानले युएईविरुद्धको खेल बहिष्कार गर्ने चेतावनी दिएको थियो । तर अन्तिममा आइसीसीको दबाबपछि पाकिस्तान खेलमा फर्किएको हो ।</p>\n<p style=\"text-align: justify;\">खेलमा रेफ्रीसँगको विवादका कारण पाकिस्तानले प्रतियोगिता बहिष्कार गर्ने चर्चा चलेको थियो । विवादको मुख्य कारण जिम्बाबेका म्याच रेफ्री एन्डी पाइक्रफ्ट थिए । गत आइतबार भारतविरुद्धको खेलमा उनले पाकिस्तानी कप्तान सलमान आली आगालाई भारतीय कप्तान सूर्यकुमार यादवसँग हात नमिलाउन भनेपछि विवाद भएको थियो ।</p>\n<p style=\"text-align: justify;\">पीसीबीको दाबी अनुसार प्राइक्रफ्टले आघालाई ‘टसमा हात नमिलाउने’ भनेर पहिले नै भनेका थिए, जुन नियम विपरीत र खेलको आत्मासँग असंगत भएको उनीहरूको आरोप छ । पीसीबीले आईसीसीका महाप्रबन्धक वासिम खानलाई पठाएको उजुरीमा प्राइक्रफ्टलाई बाँकी खेलहरूबाट हटाउन माग गरेको थियो र माग पूरा नभए पाकिस्तान प्रतियोगिताबाट बाहिरिने बताइएको थियो ।</p>\n<p style=\"text-align: justify;\">यद्यपी बुधबार को खेलअघि म्याच रेफ्री पाइक्रफ्टले माफी मागेपछि पाकिस्तानी टोली मैदान पुग्यो र खेल खेल निर्धारित समयभन्दा करिब १ घण्टा ढिला सुरु भयो ।</p>\n<p>यस खेलमा घरेलु टोली युएईलाई ४१ रनले पराजित गर्दै पाकिस्तान सुपर-४ मा प्रवेश गरेको छ ।</p>\n<p>&nbsp;</p>",
  "content_text": "बुधबार राति पाकिस्तानले युएईविरुद्धको खेल बहिष्कार गर्ने चेतावनी दिएको थियो । तर अन्तिममा आइसीसीको दबाबपछि पाकिस्तान खेलमा फर्किएको हो । खेलमा रेफ्रीसँगको विवादका कारण पाकिस्तानले प्रतियोगिता बहिष्कार गर्ने चर्चा चलेको थियो । विवादको मुख्य कारण जिम्बाबेका म्याच रेफ्री एन्डी पाइक्रफ्ट थिए । गत आइतबार भारतविरुद्धको खेलमा उनले पाकिस्तानी कप्तान सलमान आली आगालाई भारतीय कप्तान सूर्यकुमार यादवसँग हात नमिलाउन भनेपछि विवाद भएको थियो । पीसीबीको दाबी अनुसार प्राइक्रफ्टले आघालाई ‘टसमा हात नमिलाउने’ भनेर पहिले नै भनेका थिए, जुन नियम विपरीत र खेलको आत्मासँग असंगत भएको उनीहरूको आरोप छ । पीसीबीले आईसीसीका महाप्रबन्धक वासिम खानलाई पठाएको उजुरीमा प्राइक्रफ्टलाई बाँकी खेलहरूबाट हटाउन माग गरेको थियो र माग पूरा नभए पाकिस्तान प्रतियोगिताबाट बाहिरिने बताइएको थियो । यद्यपी बुधबार को खेलअघि म्याच रेफ्री पाइक्रफ्टले माफी मागेपछि पाकिस्तानी टोली मैदान पुग्यो र खेल खेल निर्धारित समयभन्दा करिब १ घण्टा ढिला सुरु भयो । यस खेलमा घरेलु टोली युएईलाई ४१ रनले पराजित गर्दै पाकिस्तान सुपर-४ मा प्रवेश गरेको छ ।",
  "fetched_at": "2025-09-18T06:54:53.553804Z",
  "id": "f3ca46b38a672f7c1e97732be202adf60f4363074a1b31043c1f16b61450a4ee",
  "images": [],
  "lang": "ne",
  "published_at": "2025-09-18T06:52:06Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "बुधबार राति पाकिस्तानले युएईविरुद्धको खेल बहिष्कार गर्ने चेतावनी दिएको थियो । तर अन्तिममा आइसीसीको दबाबपछि पाकिस्तान खेलमा फर्किएको हो । खेलमा रेफ्रीसँगको विवादका कारण पाकिस्तानले प्रतियोगिता बहिष्कार गर्ने चर्चा चलेको थियो । विवादको मुख्य कारण जिम्बाबेका म्याच रेफ्री एन्डी पाइक्रफ्ट थिए । गत आइतबार भारतविरुद्धको खेलमा उनले पाकिस्तानी कप्तान सलमान आली आगालाई भारतीय कप्तान सूर्यकुमार &#8230;",
  "tags": null,
  "title": "किन दियो पाकिस्तानले एसिया कप बहिष्कार गर्ने चेतावनी ?",
  "url": "https://www.nepaljapan.com/09/18/681416/",
  "version": 1
}
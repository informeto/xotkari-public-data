{
  "byline": "राजधानी समाचारदाता",
  "canonical_hash": "8cabaa577662ea77dc91dc91c5e1549adc8b01feae3303c1c891295646a77377",
  "content_html": "<img alt=\"\" class=\"attachment-full size-full wp-post-image\" height=\"444\" src=\"https://rajdhanidaily.com/wp-content/uploads/2025/09/bhirawa.jpeg\" style=\"float: left; margin: 0 15px 15px 0;\" width=\"1079\" />\n<p>भैरहवा । भैरहवा र यसका आसपासका क्षेत्रमा सोमबार रातिदेखि परेको भारी वर्षाका कारण जनजीवन प्रभावित भएको छ ।</p>\n\n\n\n<p>लगातारको झरीले शहरका विभिन्न भाग डुबानमा परेपछि स्थानीय बासिन्दालाई आवतजावतमा कठिनाइ भएको छ । विशेष गरी, भैरहवाका वडा नम्बर ३ को खजहना, वडा नम्बर ६ को भैया टोल र बैंकरोड क्षेत्रमा पानी जमेको छ । सडकहरू तालमा परिणत हुँदा पैदल यात्रु र सवारीसाधन दुवैलाई समस्या भएको छ । स्थानीय बासिन्दाका घर र पसलमा पनि पानी पसेको छ ।</p>\n\n\n\n<p>शहरको महत्वपूर्ण मानिने भीम अस्पताल परिसर पनि डुबानमा परेको छ । यसले गर्दा बिरामी र उनीहरूका आफन्तलाई अस्पतालसम्म पुग्न र त्यहाँभित्र आवतजावत गर्न असहज भएको छ । यसैगरी, हालै सञ्चालनमा आएको गौतमबुद्ध अन्तर्राष्ट्रिय विमानस्थलको प्रवेशद्वार र पार्किङ क्षेत्रमा समेत पानी जमेको छ । जसले गर्दा यात्रुहरूलाई केही असुविधा भएको छ ।</p>\n\n\n\n<p>भारी वर्षाका कारण सडक यातायात पनि प्रभावित भएको छ । भैरहवामा रहेका कुलोहरु नयाँ बनाउने नाममा साँघुरो पारेको, समयमा त्यसको सरसफाई नगरेको कारण पनि यो समस्या वर्षेनी आउने गरेको छ ।</p>\n<p>The post <a href=\"https://rajdhanidaily.com/id/121936/\" rel=\"nofollow\">भैरहवामा भारी वर्षाले जनजीवन प्रभावित, धेरै ठाउँ डुबानमा</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "भैरहवा । भैरहवा र यसका आसपासका क्षेत्रमा सोमबार रातिदेखि परेको भारी वर्षाका कारण जनजीवन प्रभावित भएको छ । लगातारको झरीले शहरका विभिन्न भाग डुबानमा परेपछि स्थानीय बासिन्दालाई आवतजावतमा कठिनाइ भएको छ । विशेष गरी, भैरहवाका वडा नम्बर ३ को खजहना, वडा नम्बर ६ को भैया टोल र बैंकरोड क्षेत्रमा पानी जमेको छ । सडकहरू तालमा परिणत हुँदा पैदल यात्रु र सवारीसाधन दुवैलाई समस्या भएको छ । स्थानीय बासिन्दाका घर र पसलमा पनि पानी पसेको छ । शहरको महत्वपूर्ण मानिने भीम अस्पताल परिसर पनि डुबानमा परेको छ । यसले गर्दा बिरामी र उनीहरूका आफन्तलाई अस्पतालसम्म पुग्न र त्यहाँभित्र आवतजावत गर्न असहज भएको छ । यसैगरी, हालै सञ्चालनमा आएको गौतमबुद्ध अन्तर्राष्ट्रिय विमानस्थलको प्रवेशद्वार र पार्किङ क्षेत्रमा समेत पानी जमेको छ । जसले गर्दा यात्रुहरूलाई केही असुविधा भएको छ । भारी वर्षाका कारण सडक यातायात पनि प्रभावित भएको छ । भैरहवामा रहेका कुलोहरु नयाँ बनाउने नाममा साँघुरो पारेको, समयमा त्यसको सरसफाई नगरेको कारण पनि यो समस्या वर्षेनी आउने गरेको छ । The post भैरहवामा भारी वर्षाले जनजीवन प्रभावित, धेरै ठाउँ डुबानमा appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-16T08:30:51.634878Z",
  "id": "14280533d4ef2d098100b05b3a6d4aeb2beb5b7eb11a2a59b584870301f6ff92",
  "images": [
    "https://rajdhanidaily.com/wp-content/uploads/2025/09/bhirawa.jpeg"
  ],
  "lang": "ne",
  "published_at": "2025-09-16T08:17:51Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"444\" src=\"https://rajdhanidaily.com/wp-content/uploads/2025/09/bhirawa.jpeg\" style=\"float: left; margin: 0 15px 15px 0;\" width=\"1079\" />भैरहवा । भैरहवा र यसका आसपासका क्षेत्रमा सोमबार रातिदेखि परेको भारी वर्षाका कारण जनजीवन प्रभावित भएको छ । लगातारको झरीले शहरका विभिन्न भाग डुबानमा परेपछि स्थानीय बासिन्दालाई आवतजावतमा कठिनाइ भएको छ । विशेष गरी, भैरहवाका वडा नम्बर ३ को खजहना, वडा नम्बर ६ को भैया टोल र बैंकरोड क्षेत्रमा पानी जमेको छ । सडकहरू तालमा [&#8230;]</p>\n<p>The post <a href=\"https://rajdhanidaily.com/id/121936/\" rel=\"nofollow\">भैरहवामा भारी वर्षाले जनजीवन प्रभावित, धेरै ठाउँ डुबानमा</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "भैरहवामा भारी वर्षाले जनजीवन प्रभावित, धेरै ठाउँ डुबानमा",
  "url": "https://rajdhanidaily.com/id/121936/",
  "version": 1
}
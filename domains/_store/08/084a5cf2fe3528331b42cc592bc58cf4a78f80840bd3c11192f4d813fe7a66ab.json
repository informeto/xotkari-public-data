{
  "byline": "hamrokhelkud",
  "canonical_hash": "318b3b1e19f34951843221665f7377a4799bade09612753d1bf3a77f322fe094",
  "content_html": "<p>एजेन्सी &#8211; <strong>साविक विजेता लिभरपुलले इंग्लिस प्रिमियर लिगमा शत प्रतिशत जितको यात्रा कायम राख्ने क्रममा छिमेकी प्रतिद्वन्द्वी एभर्टनलाई हराएको छ ।</strong></p>\n\n\n\n<p>लिभरपुलले घरेलु मैदान एन्फिल्डमा भएको मर्सीसाइड डर्बी २-१ ले जितेको हो । लिभरपुलको जितमा रायन ग्राभनबर्क र ह्युगो एकिटिकेले गोल गरे ।</p>\n\n\n\n<p>खेलको दशौं मिनेटमा लिभरपुलले ग्रभनबर्कको गोलमा अग्रता लियो । उनले मोहमद सलाहको पासलाई पहिलो टचमै गोलको दिशा दिएका थिए । २९ औं मिनेटमा एकिटिकेले लिभरपुलको अग्रता दोब्बर पारे । ग्राभनबर्कको पासलाई फ्रान्सेली फरवार्डले गोलरक्षक जोर्डन पिकफर्डको दुई खुट्टाको बीचबाट गोल गरे ।</p>\n\n\n\n<p>दोस्रो हाफको सुरुवाती समयमा एभर्टनले गोल फर्काउँदै खेलमा फर्कने संकेत दियो । ५८ औं मिनेटमा इड्रिसा गेयेले इलिमान एन्जाएको लेअफमा शक्तिशाली प्रहार गर्दै गोल फर्काएका थिए ।</p>\n\n\n\n<p>यस नतिजासँगै प्रिमियर लिगको शीर्षस्थानमा रहेको लिभरपुलको ५ खेलमा १५ अंक पुगेको छ । एभर्टनको ५ खेलमा ७ अंक छ ।</p><p>The post <a href=\"https://www.hamrokhelkud.com/football/165848.html\">मर्सीसाइड डर्बीमा लिभरपुल विजयी</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – साविक विजेता लिभरपुलले इंग्लिस प्रिमियर लिगमा शत प्रतिशत जितको यात्रा कायम राख्ने क्रममा छिमेकी प्रतिद्वन्द्वी एभर्टनलाई हराएको छ । लिभरपुलले घरेलु मैदान एन्फिल्डमा भएको मर्सीसाइड डर्बी २-१ ले जितेको हो । लिभरपुलको जितमा रायन ग्राभनबर्क र ह्युगो एकिटिकेले गोल गरे । खेलको दशौं मिनेटमा लिभरपुलले ग्रभनबर्कको गोलमा अग्रता लियो । उनले मोहमद सलाहको पासलाई पहिलो टचमै गोलको दिशा दिएका थिए । २९ औं मिनेटमा एकिटिकेले लिभरपुलको अग्रता दोब्बर पारे । ग्राभनबर्कको पासलाई फ्रान्सेली फरवार्डले गोलरक्षक जोर्डन पिकफर्डको दुई खुट्टाको बीचबाट गोल गरे । दोस्रो हाफको सुरुवाती समयमा एभर्टनले गोल फर्काउँदै खेलमा फर्कने संकेत दियो । ५८ औं मिनेटमा इड्रिसा गेयेले इलिमान एन्जाएको लेअफमा शक्तिशाली प्रहार गर्दै गोल फर्काएका थिए । यस नतिजासँगै प्रिमियर लिगको शीर्षस्थानमा रहेको लिभरपुलको ५ खेलमा १५ अंक पुगेको छ । एभर्टनको ५ खेलमा ७ अंक छ । The post मर्सीसाइड डर्बीमा लिभरपुल विजयी first appeared on हाम्रो खेलकुद .",
  "fetched_at": "2025-09-20T13:52:57.667083Z",
  "id": "084a5cf2fe3528331b42cc592bc58cf4a78f80840bd3c11192f4d813fe7a66ab",
  "images": [],
  "lang": "ne",
  "published_at": "2025-09-20T13:22:23Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; साविक विजेता लिभरपुलले इंग्लिस प्रिमियर लिगमा शत प्रतिशत जितको यात्रा कायम राख्ने क्रममा छिमेकी प्रतिद्वन्द्वी एभर्टनलाई हराएको छ । लिभरपुलले घरेलु मैदान एन्फिल्डमा भएको मर्सीसाइड डर्बी २-१ ले जितेको हो । लिभरपुलको जितमा रायन ग्राभनबर्क र ह्युगो एकिटिकेले गोल गरे । खेलको दशौं मिनेटमा लिभरपुलले ग्रभनबर्कको गोलमा अग्रता लियो । उनले मोहमद सलाहको [&#8230;]</p>\n<p>The post <a href=\"https://www.hamrokhelkud.com/football/165848.html\">मर्सीसाइड डर्बीमा लिभरपुल विजयी</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "मर्सीसाइड डर्बीमा लिभरपुल विजयी",
  "url": "https://www.hamrokhelkud.com/football/165848.html",
  "version": 1
}
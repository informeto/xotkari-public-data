{
  "byline": "राजधानी संवाददाता",
  "canonical_hash": "7da771abc47b002adfa83507a6a221841d0f45e1bfd258c08e526cff83fcfb9d",
  "content_html": "<img alt=\"\" class=\"attachment-full size-full wp-post-image\" height=\"1531\" src=\"https://rajdhanidaily.com/wp-content/uploads/2025/09/7fc42ee7-7a40-4c8f-a5ef-beb52f21be54.jpeg\" style=\"float: left; margin: 0 15px 15px 0;\" width=\"2048\" />\n<p>राजविराज । मुलुककै प्रसिद्ध शक्तिपीठ मध्येका एक छिन्नमस्ता भगवती मन्दिरमा यस पल्ट १५ देखि २० लाख सम्म भक्तजन आउने अनुमान सहित आवश्यक तयारी अन्तिम चरणमा पु¥याइएको छ ।</p>\n\n\n\n<p>छिन्नमस्ता भगवती मन्दिर संरक्षण सम्बद्र्धन समितिले लाखौ रुपैयाँ खर्च गरेर मन्दिर सिंगारने तथा सजावट सहित अन्य काम सुरु गर्दै तयारी अन्तिम चरणमा पु¥याएको हो । दर्शनार्थीका लागि सहज पुजापाठ, सुरक्षा, पण्डाल, स्वच्छ खानेपानी, बासस्थल , बिद्युतिकरण र सजावट लगायतका काम धमाधम भईरहेको मन्दिर समितिका कार्यवाहक अध्यक्ष समेत रहेका पीठाधिश महाकान्त ठाकुरले जानकारी दिए ।</p>\n\n\n\n<p>उनले दर्शणार्थीको सुरक्षा र आपराधिक गतिबिधी नियन्त्रणका लागि यस पल्ट मन्दिर भित्र र बाहिर चारैतिर गरी कुल ३२ वटा सिसि टिभि क्याम्रा जडान गरिएको बताए । दशैंको तैयारीका लागि रगंरोगन, प्रचार प्रसार, विभिन्न निकायमा पत्राचार लगायतका कार्य अन्तिम चरणमा पुगेको जानकारी दिएका उनले मन्दिर सम्म पु्ग्ने बाटोको केही भाग अझै जिर्ण र खाल्डा खुल्डीको अवस्थामा रहेकाले अबिलम्ब उक्त सडकको स्तरोन्नतिका लागि सरकारबाट पहल हुनुपर्ने आवश्यकता समेत औल्याए ।</p>\n\n\n\n<p>नेपाल तथा भारतका हिन्दु धर्माबलम्बी माझ ख्याति प्राप्त यस मन्दिरमा दशैका बेला लाखौं भक्तजन आउने गरेका छन् । दशैको तयारीमा जुटेको समितिले शुक्रबार एक कार्यक्रमको आयोजना गरी गत आर्थिक वर्ष २०८१÷२०८२ को आयव्यय समेत सार्वजनिक गरेको छ । जसअनुसार बलि प्रदान, गाडी पुजन, गाडी पार्किङ्ग, मुण्डन, चन्दा, धर्मशाला सहयोग, शिध्र दर्शन शुल्क, सटर भाडा, दानपेटिका लगायतका शिर्षकबाट समितिले १ करोड ४५ लाख ९ सय ९३ रुपैयाँ आम्दानी गरेको छ ।</p>\n\n\n\n<p>यस्तै कर्मचारी तलब, गंगाा आरती, समान खरिद, स्टेसनरी, ग्रिल, रगंरोगन, सरसफाई लगायत शिर्षकमा भएको खर्च कटाएर सो आर्थिक वर्षमा कुल ५५ लाख ३४ हजार ८ सय ७१ रुपैयाँ बचत भएको मन्दिर समितिले जनाएको छ ।</p>\n<p>The post <a href=\"https://rajdhanidaily.com/id/122155/\" rel=\"nofollow\">दशैका लागि झकिझकाउ पारिदै छिन्नमस्ता</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "राजविराज । मुलुककै प्रसिद्ध शक्तिपीठ मध्येका एक छिन्नमस्ता भगवती मन्दिरमा यस पल्ट १५ देखि २० लाख सम्म भक्तजन आउने अनुमान सहित आवश्यक तयारी अन्तिम चरणमा पु¥याइएको छ । छिन्नमस्ता भगवती मन्दिर संरक्षण सम्बद्र्धन समितिले लाखौ रुपैयाँ खर्च गरेर मन्दिर सिंगारने तथा सजावट सहित अन्य काम सुरु गर्दै तयारी अन्तिम चरणमा पु¥याएको हो । दर्शनार्थीका लागि सहज पुजापाठ, सुरक्षा, पण्डाल, स्वच्छ खानेपानी, बासस्थल , बिद्युतिकरण र सजावट लगायतका काम धमाधम भईरहेको मन्दिर समितिका कार्यवाहक अध्यक्ष समेत रहेका पीठाधिश महाकान्त ठाकुरले जानकारी दिए । उनले दर्शणार्थीको सुरक्षा र आपराधिक गतिबिधी नियन्त्रणका लागि यस पल्ट मन्दिर भित्र र बाहिर चारैतिर गरी कुल ३२ वटा सिसि टिभि क्याम्रा जडान गरिएको बताए । दशैंको तैयारीका लागि रगंरोगन, प्रचार प्रसार, विभिन्न निकायमा पत्राचार लगायतका कार्य अन्तिम चरणमा पुगेको जानकारी दिएका उनले मन्दिर सम्म पु्ग्ने बाटोको केही भाग अझै जिर्ण र खाल्डा खुल्डीको अवस्थामा रहेकाले अबिलम्ब उक्त सडकको स्तरोन्नतिका लागि सरकारबाट पहल हुनुपर्ने आवश्यकता समेत औल्याए । नेपाल तथा भारतका हिन्दु धर्माबलम्बी माझ ख्याति प्राप्त यस मन्दिरमा दशैका बेला लाखौं भक्तजन आउने गरेका छन् । दशैको तयारीमा जुटेको समितिले शुक्रबार एक कार्यक्रमको आयोजना गरी गत आर्थिक वर्ष २०८१÷२०८२ को आयव्यय समेत सार्वजनिक गरेको छ । जसअनुसार बलि प्रदान, गाडी पुजन, गाडी पार्किङ्ग, मुण्डन, चन्दा, धर्मशाला सहयोग, शिध्र दर्शन शुल्क, सटर भाडा, दानपेटिका लगायतका शिर्षकबाट समितिले १ करोड ४५ लाख ९ सय ९३ रुपैयाँ आम्दानी गरेको छ । यस्तै कर्मचारी तलब, गंगाा आरती, समान खरिद, स्टेसनरी, ग्रिल, रगंरोगन, सरसफाई लगायत शिर्षकमा भएको खर्च कटाएर सो आर्थिक वर्षमा कुल ५५ लाख ३४ हजार ८ सय ७१ रुपैयाँ बचत भएको मन्दिर समितिले जनाएको छ । The post दशैका लागि झकिझकाउ पारिदै छिन्नमस्ता appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-19T23:38:53.098132Z",
  "id": "b393ca96ff41c4d2e34b96f801a8c9d53f8a6b4c3e3f3f5784d475e02f598aba",
  "images": [
    "https://rajdhanidaily.com/wp-content/uploads/2025/09/7fc42ee7-7a40-4c8f-a5ef-beb52f21be54.jpeg"
  ],
  "lang": "ne",
  "published_at": "2025-09-19T23:23:05Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"1531\" src=\"https://rajdhanidaily.com/wp-content/uploads/2025/09/7fc42ee7-7a40-4c8f-a5ef-beb52f21be54.jpeg\" style=\"float: left; margin: 0 15px 15px 0;\" width=\"2048\" />राजविराज । मुलुककै प्रसिद्ध शक्तिपीठ मध्येका एक छिन्नमस्ता भगवती मन्दिरमा यस पल्ट १५ देखि २० लाख सम्म भक्तजन आउने अनुमान सहित आवश्यक तयारी अन्तिम चरणमा पु¥याइएको छ । छिन्नमस्ता भगवती मन्दिर संरक्षण सम्बद्र्धन समितिले लाखौ रुपैयाँ खर्च गरेर मन्दिर सिंगारने तथा सजावट सहित अन्य काम सुरु गर्दै तयारी अन्तिम चरणमा पु¥याएको हो । दर्शनार्थीका लागि [&#8230;]</p>\n<p>The post <a href=\"https://rajdhanidaily.com/id/122155/\" rel=\"nofollow\">दशैका लागि झकिझकाउ पारिदै छिन्नमस्ता</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "दशैका लागि झकिझकाउ पारिदै छिन्नमस्ता",
  "url": "https://rajdhanidaily.com/id/122155/",
  "version": 1
}
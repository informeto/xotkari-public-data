{
  "byline": "नागरिक",
  "canonical_hash": "a8aa7ef4538a8ae56a4a50ca70016df9f8d2daba7e2484aacc25c06735f3a013",
  "content_html": "<p><img alt=\"\" src=\"https://images.nagariknewscdn.com/2025/third-party/1758519097_Card.jpg\" /></p><p>सरकारले सामाजिक सुरक्षा परिचयपत्र नवीकरणका लागि समयावधिसम्म बढाएको छ। यसअघि सामाजिक सुरक्षा परिचयपत्र भदौ मसान्तभित्र नवीकरण गरिसक्नुपर्ने व्यवस्था रहेकामा त्यसलाई संशोधन गरी समयावधि बढाएर असोज मसान्त कायम गरिएको हो।</p><p>सामाजिक सुरक्षा (तेस्रो संशोधन) नियमावली, २०८२ मार्फत सरकारले यस्तो व्यवस्था ल्याएको हो । संशोधित नियमावली राजपत्रमा प्रकाशित भइसकेको छ।</p><p>‘सामाजिक सुरक्षा नियमावली, २०७६ को नियम ९ को उपनियम (१) मा रहेका भदौ मसान्तभित्र भन्ने शब्दहरूको सट्टा असोज मसान्तभित्र भन्ने शब्दहरू राखिएका छन्’, राजपत्रमा प्रकाशित सूचनामा भनिएको छ।</p>",
  "content_text": "सरकारले सामाजिक सुरक्षा परिचयपत्र नवीकरणका लागि समयावधिसम्म बढाएको छ। यसअघि सामाजिक सुरक्षा परिचयपत्र भदौ मसान्तभित्र नवीकरण गरिसक्नुपर्ने व्यवस्था रहेकामा त्यसलाई संशोधन गरी समयावधि बढाएर असोज मसान्त कायम गरिएको हो। सामाजिक सुरक्षा (तेस्रो संशोधन) नियमावली, २०८२ मार्फत सरकारले यस्तो व्यवस्था ल्याएको हो । संशोधित नियमावली राजपत्रमा प्रकाशित भइसकेको छ। ‘सामाजिक सुरक्षा नियमावली, २०७६ को नियम ९ को उपनियम (१) मा रहेका भदौ मसान्तभित्र भन्ने शब्दहरूको सट्टा असोज मसान्तभित्र भन्ने शब्दहरू राखिएका छन्’, राजपत्रमा प्रकाशित सूचनामा भनिएको छ।",
  "fetched_at": "2025-09-22T05:41:41.976841Z",
  "id": "cc48212814ffec4b4bdcb390bf0b7a8d3c7001e9f4ef3fc3dcff7ad5295779d9",
  "images": [
    "https://images.nagariknewscdn.com/2025/third-party/1758519097_Card.jpg"
  ],
  "lang": "ne",
  "published_at": "2025-09-22T05:32:33Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "सामाजिक सुरक्षा (तेस्रो संशोधन) नियमावली, २०८२ मार्फत सरकारले यस्तो व्यवस्था ल्याएको हो । संशोधित नियमावली राजपत्रमा प्रकाशित भइसकेको छ।...",
  "tags": null,
  "title": "सामाजिक सुरक्षा परिचयपत्रको नवीकरण समय बढ्यो",
  "url": "https://nagariknews.nagariknetwork.com/social-affairs/social-security-card-renewal-deadline-extended-85-71.html",
  "version": 1
}
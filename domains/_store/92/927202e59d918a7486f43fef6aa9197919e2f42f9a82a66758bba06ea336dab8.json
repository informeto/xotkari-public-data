{
  "byline": "न्युज अफ नेपाल",
  "canonical_hash": "7a4495afa42ab0446a7a3a5683227ffb9c75057281c4921f0093bb3d73dc8d55",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/npl-1-6-77-150x150.jpeg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं ।</strong><br /></p>\n\n\n\n<p>एकातिर फुटबलको ए डिभिजन लिग हुने छाँटकाँट नदेखिएको बेला एनपीएल (नेपाल प्रिमियर लिग) समयमै हुने दावी गरिएको छ । नेपाल क्रिकेट संघ (क्यान) ले एनपीएलको दोस्रो संस्करण तोकिएकै मितिमा आयोजना गर्ने तयारी गरेको जनाएको हो । </p>\n\n\n\n<p>प्रतियोगिता आगामी मंसिर १ गतेदेखि सुरु हुने मिति तय भइसकेको छ ।एनपीएलको दोस्रो संस्करणका लागि क्यानले खेलाडीको अक्सनसमेत गरिसकेको छ । यस्तै, केही टोलीले मुख्य प्रशिक्षक र विदेशी खेलाडीहरुसमेत घोषणा गरिसकेको छ । पहिलो संस्करणको उपाधि जनकपुर बोल्ट्सले जितेको थियो ।</p>",
  "content_text": "काठमाडौं । एकातिर फुटबलको ए डिभिजन लिग हुने छाँटकाँट नदेखिएको बेला एनपीएल (नेपाल प्रिमियर लिग) समयमै हुने दावी गरिएको छ । नेपाल क्रिकेट संघ (क्यान) ले एनपीएलको दोस्रो संस्करण तोकिएकै मितिमा आयोजना गर्ने तयारी गरेको जनाएको हो । प्रतियोगिता आगामी मंसिर १ गतेदेखि सुरु हुने मिति तय भइसकेको छ ।एनपीएलको दोस्रो संस्करणका लागि क्यानले खेलाडीको अक्सनसमेत गरिसकेको छ । यस्तै, केही टोलीले मुख्य प्रशिक्षक र विदेशी खेलाडीहरुसमेत घोषणा गरिसकेको छ । पहिलो संस्करणको उपाधि जनकपुर बोल्ट्सले जितेको थियो ।",
  "fetched_at": "2025-09-17T03:48:14.199516Z",
  "id": "927202e59d918a7486f43fef6aa9197919e2f42f9a82a66758bba06ea336dab8",
  "images": [
    "https://newsofnepal.com/wp-content/uploads/2025/09/npl-1-6-77-150x150.jpeg"
  ],
  "lang": "ne",
  "published_at": "2025-09-17T03:37:23Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/npl-1-6-77-150x150.jpeg\" style=\"display: block; margin-bottom: 5px; clear: both;\" width=\"150\" />काठमाडौं । एकातिर फुटबलको ए डिभिजन लिग हुने छाँटकाँट नदेखिएको बेला एनपीएल (नेपाल प्रिमियर लिग) समयमै हुने दावी गरिएको छ । नेपाल क्रिकेट संघ (क्यान) ले एनपीएलको दोस्रो संस्करण तोकिएकै मितिमा आयोजना गर्ने तयारी गरेको जनाएको हो । प्रतियोगिता आगामी मंसिर १ गतेदेखि सुरु हुने मिति तय भइसकेको छ ।एनपीएलको दोस्रो संस्करणका लागि क्यानले खेलाडीको [&#8230;]",
  "tags": null,
  "title": "एनपीएल समयमै हुने",
  "url": "https://newsofnepal.com/2025/09/17/731711/",
  "version": 1
}
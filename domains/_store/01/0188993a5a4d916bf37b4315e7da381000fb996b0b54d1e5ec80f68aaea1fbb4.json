{
  "byline": "नागरिक",
  "canonical_hash": "fee13ac33041f2ccc63304ee64169bacd2801896932cce6216e306c2ecc2ef82",
  "content_html": "<p><img alt=\"\" src=\"https://images.nagariknewscdn.com/2024/third-party/1708074631_nepse.jpg\" /></p><p>जेनजी आन्दोलन पछि खुलेको सेयर बजारमा पहिरो गए पछि सरकारले समस्यको पहिचान गरी लगानीकर्ताको मनोबल बढाउन सरकारले एक कार्यदल गठन गरेको छ । अर्थमन्त्री रामेश्वर खनालले सेयर बजारमा सुधार गर्न धितोपत्र बोर्डका कायममुकायम कार्यकारी निर्देशक रुपेश केसी संयोजकत्वमा चार सदस्यीय कार्यदल गठन गरेका छन् ।</p><p>कार्यदलको सदस्यमा नेपाल राष्ट्र बैंकका निर्देशक शरण अधिकारी, नेपाल स्टक एक्सचेन्ज (नेप्से)का कायम मुकायम कार्यकारी निर्देशक निरन्जन फुयाँल र अर्थ मन्त्रालयका उपसचिव शरद निरौला रहेका छन् ।  </p><p>कार्यदललाई पाँच दिन भित्रमा लगानीकर्ताको मनोबल वृद्धि गर्न चाल्नुपर्ने प्रणालीगत तथा प्रकृयागत सुधारलाई सुझावसहितको प्रतिवेदन पेस गर्न जिम्मेवारी दिइएको छ ।  </p><p>जेनजीको आन्दोलन पछि बिहीबार खुलेको नेप्से परिसूचकमा पहिरो गएर एकै दिन १६०.३३ अंकले घटेर २५११.९१ विन्दुमा आई बन्द भएको थियो </p>",
  "content_text": "जेनजी आन्दोलन पछि खुलेको सेयर बजारमा पहिरो गए पछि सरकारले समस्यको पहिचान गरी लगानीकर्ताको मनोबल बढाउन सरकारले एक कार्यदल गठन गरेको छ । अर्थमन्त्री रामेश्वर खनालले सेयर बजारमा सुधार गर्न धितोपत्र बोर्डका कायममुकायम कार्यकारी निर्देशक रुपेश केसी संयोजकत्वमा चार सदस्यीय कार्यदल गठन गरेका छन् । कार्यदलको सदस्यमा नेपाल राष्ट्र बैंकका निर्देशक शरण अधिकारी, नेपाल स्टक एक्सचेन्ज (नेप्से)का कायम मुकायम कार्यकारी निर्देशक निरन्जन फुयाँल र अर्थ मन्त्रालयका उपसचिव शरद निरौला रहेका छन् । कार्यदललाई पाँच दिन भित्रमा लगानीकर्ताको मनोबल वृद्धि गर्न चाल्नुपर्ने प्रणालीगत तथा प्रकृयागत सुधारलाई सुझावसहितको प्रतिवेदन पेस गर्न जिम्मेवारी दिइएको छ । जेनजीको आन्दोलन पछि बिहीबार खुलेको नेप्से परिसूचकमा पहिरो गएर एकै दिन १६०.३३ अंकले घटेर २५११.९१ विन्दुमा आई बन्द भएको थियो",
  "fetched_at": "2025-09-19T10:43:19.330645Z",
  "id": "0188993a5a4d916bf37b4315e7da381000fb996b0b54d1e5ec80f68aaea1fbb4",
  "images": [
    "https://images.nagariknewscdn.com/2024/third-party/1708074631_nepse.jpg"
  ],
  "lang": "ne",
  "published_at": "2025-09-19T10:04:07Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "अर्थमन्त्री रामेश्वर खनालले सेयर बजारमा सुधार गर्न धितोपत्र बोर्डका कायममुकायम कार्यकारी निर्देशक रुपेश केसी संयोजकत्वमा चार सदस्यीय कार्यदल गठन गरेका छन् ।...",
  "tags": null,
  "title": "नेप्सेमा उच्च गिरावटपछि सेयर बजार सुधार्न कार्यदल गठन",
  "url": "https://nagariknews.nagariknetwork.com/economy/task-force-formed-to-improve-stock-market-after-sharp-decline-in-nepse-10-25.html",
  "version": 1
}
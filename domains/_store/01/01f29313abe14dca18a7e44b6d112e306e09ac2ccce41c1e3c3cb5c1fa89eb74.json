{
  "byline": "अर्जुन ओली",
  "canonical_hash": "458acc973334d16dce3803ed427ed7afeade7a7e66a24c321031136647dc5ad8",
  "content_html": "<p><img alt=\"\" src=\"https://images.nagariknewscdn.com/2025/third-party/1758029112_Banke%20Prahari.jpg\" /></p><p>‘जेन–जी’आन्दोलनको आडमा नेपालगन्जका सरकारी कार्यालय आगजनी, तोडफोड र लुटपाटमा संलग्न व्यक्तिलाई बाँके प्रहरीले नियन्त्रणमा लिन थालेको छ । जिल्ला प्रहरी कार्यालय बाँकेले उक्त कार्यमा संलग्न रहेको भन्दै दुई जनालाई नियन्त्रणमा लिएको छ ।  </p><p>बाँके प्रहरीले नेपालगन्ज जयसपुरका शालिकराम पाठक र दीपक टमाटालाई पक्राउ गरेको हो । जिल्ला प्रहरी कार्यालय बाँकेका प्रहरी नायव उपरीक्षक(डिएसपी) दीपक पातलीले पाठक र टमाटालाई पक्राउ गरी आवश्यक अनुसन्धान सुरु गरिएको बताए ।  </p><p>पाठकले नेपालगगन्ज उपमहानगरपालिका, आन्तरिक राजश्व कार्यालय लगायतविभिन्न सरकारी कार्यालय र सवारी साधनमा आगजनी, तोडफोड तथा लुटपाट गरेको आरोप छ । आन्दोलनको आडमा आगजनी, लुटपाट र तोडफोडमा संलग्न अन्य व्यक्तिहरुको पनि पहिचान गरेर पक्राउ गरिने उनले बताए । ‘अहिलेसम्म दुईजना पक्राउ परिसकेका छन्, अन्य ब्यक्तिको पनि पहिचान गरेर पक्राउ गर्नेछौं,’ डिएसपी पातलीले भने ।</p><p>आन्दोलनको आडमा नेपालगन्ज र कोहलपुरमा सरकारी तथा व्यक्तिगत संरचनामा आगजनी, तोडफोड र लुटपाट गरिएको थियो ।  </p>",
  "content_text": "‘जेन–जी’आन्दोलनको आडमा नेपालगन्जका सरकारी कार्यालय आगजनी, तोडफोड र लुटपाटमा संलग्न व्यक्तिलाई बाँके प्रहरीले नियन्त्रणमा लिन थालेको छ । जिल्ला प्रहरी कार्यालय बाँकेले उक्त कार्यमा संलग्न रहेको भन्दै दुई जनालाई नियन्त्रणमा लिएको छ । बाँके प्रहरीले नेपालगन्ज जयसपुरका शालिकराम पाठक र दीपक टमाटालाई पक्राउ गरेको हो । जिल्ला प्रहरी कार्यालय बाँकेका प्रहरी नायव उपरीक्षक(डिएसपी) दीपक पातलीले पाठक र टमाटालाई पक्राउ गरी आवश्यक अनुसन्धान सुरु गरिएको बताए । पाठकले नेपालगगन्ज उपमहानगरपालिका, आन्तरिक राजश्व कार्यालय लगायतविभिन्न सरकारी कार्यालय र सवारी साधनमा आगजनी, तोडफोड तथा लुटपाट गरेको आरोप छ । आन्दोलनको आडमा आगजनी, लुटपाट र तोडफोडमा संलग्न अन्य व्यक्तिहरुको पनि पहिचान गरेर पक्राउ गरिने उनले बताए । ‘अहिलेसम्म दुईजना पक्राउ परिसकेका छन्, अन्य ब्यक्तिको पनि पहिचान गरेर पक्राउ गर्नेछौं,’ डिएसपी पातलीले भने । आन्दोलनको आडमा नेपालगन्ज र कोहलपुरमा सरकारी तथा व्यक्तिगत संरचनामा आगजनी, तोडफोड र लुटपाट गरिएको थियो ।",
  "fetched_at": "2025-09-16T13:53:08.086344Z",
  "id": "01f29313abe14dca18a7e44b6d112e306e09ac2ccce41c1e3c3cb5c1fa89eb74",
  "images": [
    "https://images.nagariknewscdn.com/2025/third-party/1758029112_Banke%20Prahari.jpg"
  ],
  "lang": "ne",
  "published_at": "2025-09-16T13:25:20Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "नेपालगगन्ज उपमहानगरपालिका, आन्तरिक राजश्व कार्यालय लगायतविभिन्न सरकारी कार्यालय र सवारी साधनमा आगजनी, तोडफोड तथा लुटपाट गरेको आरोप छ ।...",
  "tags": null,
  "title": "जेनजी आन्दोलन: आगजनी, तोडफोड र लुटपाटमा संलग्न दुईजना पक्राउ",
  "url": "https://nagariknews.nagariknetwork.com/social-affairs/genji-movement-two-arrested-for-arson-vandalism-and-looting-78-53.html",
  "version": 1
}
{
  "byline": "देश सञ्चार",
  "canonical_hash": "e844d69ba94ab2d486bfee33fc7ffca88b52c3d6910c0b9189ffdf88d2bdc4b2",
  "content_html": "<p>काठमाडाैँ – सरकारले साेमबारदेखि चाडपर्व लक्षित दसैँ तिहार सहुलियत पसल सुरु गरेको छ। थापाथलीस्थित खाद्य व्यवस्था तथा व्यापार कम्पनीको प्रादेशिक कार्यालयबाट सहुलियत पसल सुरु भएको हो।</p>\n<p>भदाै २३, २४ गते भएको जेनजी आन्दोलन र त्यसको प्रभावका यस वर्ष भने कम्पनीले तामझामबिनै बिक्री वितरण सुरु गरेको हो।</p>\n<p><img alt=\"\" class=\"alignnone size-large wp-image-1093775\" height=\"682\" src=\"https://assets.deshsanchar.com/wp-content/uploads/2025/09/15165306/IMG-20250915-WA0222-1024x682.jpg\" width=\"1024\" /></p>\n<p>अहिले थापाथलीस्थित प्रादेशिक कार्यालयबाट ५१ प्रकारको खाद्यान्न बिक्रीमा राखिएको प्रमुख धर्मकुमारी राजवंशीले जानकारी दिइन्। यस वर्ष मसलाजन्य वस्तुहरू समेत बिक्रीमा राखिएको उनले जानकारी दिइन्।</p>\n<p>चामल, गहुँ, दाल र केराउमा प्रतिकेजी ५ रुपैयाँ छुट दिइएको र चिनीमा प्रतिकेजी ५ रुपैयाँ छुट दिएको उनले बताइन्।</p>\n<p>चिउरा, आटा, पिठो, धनियाँ, मसलहरुमा प्रतिकेजी ७ र तेल पनि ७ रुपैयाँ सम्म छुट दिएको छ। सिमी, फापर, चिनो, कागुनो, उवा, मार्सी र बासमतिमा प्रतिकेजी १० रुपैयाँ छुट दिएको छ।</p>\n<p>यस कार्यालय अन्तर्गत रहेर रामशाह पथ, नख्खु, र दक्षिणकाली बिक्री कक्ष बिक्री सुरु गरिएको प्रमुख राजवंशीले बताइन्।<img alt=\"\" class=\"alignnone size-large wp-image-1093776\" height=\"682\" src=\"https://assets.deshsanchar.com/wp-content/uploads/2025/09/15165326/IMG-20250915-WA0219-1024x682.jpg\" width=\"1024\" /> <img alt=\"\" class=\"alignnone size-large wp-image-1093777\" height=\"713\" src=\"https://assets.deshsanchar.com/wp-content/uploads/2025/09/15165327/IMG-20250915-WA0223-1024x713.jpg\" width=\"1024\" /> <img alt=\"\" class=\"alignnone size-large wp-image-1093778\" height=\"730\" src=\"https://assets.deshsanchar.com/wp-content/uploads/2025/09/15165328/IMG-20250915-WA0220-1024x730.jpg\" width=\"1024\" /></p>",
  "content_text": "काठमाडाैँ – सरकारले साेमबारदेखि चाडपर्व लक्षित दसैँ तिहार सहुलियत पसल सुरु गरेको छ। थापाथलीस्थित खाद्य व्यवस्था तथा व्यापार कम्पनीको प्रादेशिक कार्यालयबाट सहुलियत पसल सुरु भएको हो। भदाै २३, २४ गते भएको जेनजी आन्दोलन र त्यसको प्रभावका यस वर्ष भने कम्पनीले तामझामबिनै बिक्री वितरण सुरु गरेको हो। अहिले थापाथलीस्थित प्रादेशिक कार्यालयबाट ५१ प्रकारको खाद्यान्न बिक्रीमा राखिएको प्रमुख धर्मकुमारी राजवंशीले जानकारी दिइन्। यस वर्ष मसलाजन्य वस्तुहरू समेत बिक्रीमा राखिएको उनले जानकारी दिइन्। चामल, गहुँ, दाल र केराउमा प्रतिकेजी ५ रुपैयाँ छुट दिइएको र चिनीमा प्रतिकेजी ५ रुपैयाँ छुट दिएको उनले बताइन्। चिउरा, आटा, पिठो, धनियाँ, मसलहरुमा प्रतिकेजी ७ र तेल पनि ७ रुपैयाँ सम्म छुट दिएको छ। सिमी, फापर, चिनो, कागुनो, उवा, मार्सी र बासमतिमा प्रतिकेजी १० रुपैयाँ छुट दिएको छ। यस कार्यालय अन्तर्गत रहेर रामशाह पथ, नख्खु, र दक्षिणकाली बिक्री कक्ष बिक्री सुरु गरिएको प्रमुख राजवंशीले बताइन्।",
  "fetched_at": "2025-09-15T11:20:46.866098Z",
  "id": "85354a7ac309d28965b388a968cd74cc57e0aabc9655112771624257c4219ca7",
  "images": [
    "https://assets.deshsanchar.com/wp-content/uploads/2025/09/15165306/IMG-20250915-WA0222-1024x682.jpg",
    "https://assets.deshsanchar.com/wp-content/uploads/2025/09/15165326/IMG-20250915-WA0219-1024x682.jpg",
    "https://assets.deshsanchar.com/wp-content/uploads/2025/09/15165327/IMG-20250915-WA0223-1024x713.jpg",
    "https://assets.deshsanchar.com/wp-content/uploads/2025/09/15165328/IMG-20250915-WA0220-1024x730.jpg"
  ],
  "lang": "ne",
  "published_at": "2025-09-15T11:09:07Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडाैँ – सरकारले साेमबारदेखि चाडपर्व लक्षित दसैँ तिहार सहुलियत पसल...",
  "tags": null,
  "title": "दसैँ–तिहार लक्षित सुपथ पसल सुरु",
  "url": "https://deshsanchar.com/2025/09/15/1093761/",
  "version": 1
}
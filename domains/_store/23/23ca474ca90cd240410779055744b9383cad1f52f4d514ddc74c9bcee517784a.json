{
  "byline": "नागरिक",
  "canonical_hash": "36dc770f476fe530a2acb116a70ce598157c3929c06c432fc66c23dd6e8ae5b8",
  "content_html": "<p><img alt=\"\" src=\"https://images.nagariknewscdn.com/authors/1758209625_h.jpg\" /></p><p>जेन-जीको प्रदर्शनपछि उत्पन्न परिस्थितिमा यो वर्षको संविधान दिवस पनि जेन-जी आन्दोलन र जेन-जीले बदलेको परिस्थितिमा केन्द्रित हुने भएको छ ।  </p><p>सरकारी तर्फबाट हुने संविधान दिवस विशेष कार्यक्रममा पनि जेन-जी प्रदर्शन र उत्पन्न परिस्थितका विषयले प्रवेश पाउने छन् भने राजनीतिक दलले आयोजना गरेका कार्यक्रममा पनि दलमा जेन-जीको उपस्थिति गराउने र दलगत जेन-जीको प्रयोग बढाउने विषयमा केन्द्रित हुनेछ ।  </p><p>यस्तै सामाजिक संघ संस्थाले पनि जेन-जीको अवस्थिति र यो परिस्थितिमा सरोकारवालाको भूमिकाका विषयमा छलफल गर्ने भएका छन् ।  </p><p>गैर सरकारी संस्था महासंघले संविधान दिवसको अवसरमा शुक्रबार काठमाडौंमा अन्तर्क्रियाको आयोजना गर्दैछ ।  </p><p>बदलिँदो परिस्थितिमा जेन-जी र सरोकारवालाको भूमिका विषयमा दिउँसो सवा एक बजेदेखि अन्तर्क्रिया गरिएने गैर सरकारी संस्था महासंघका राष्ट्रिय अध्यक्ष अर्जुन भट्टराईले जानकारी दिए ।  </p><p>यो अन्तर्क्रियामार्फत जेन-जीका आवाज र नागरिक समाजको भूमिकाका विषयमा बहस हुनेछ ।</p>",
  "content_text": "जेन-जीको प्रदर्शनपछि उत्पन्न परिस्थितिमा यो वर्षको संविधान दिवस पनि जेन-जी आन्दोलन र जेन-जीले बदलेको परिस्थितिमा केन्द्रित हुने भएको छ । सरकारी तर्फबाट हुने संविधान दिवस विशेष कार्यक्रममा पनि जेन-जी प्रदर्शन र उत्पन्न परिस्थितका विषयले प्रवेश पाउने छन् भने राजनीतिक दलले आयोजना गरेका कार्यक्रममा पनि दलमा जेन-जीको उपस्थिति गराउने र दलगत जेन-जीको प्रयोग बढाउने विषयमा केन्द्रित हुनेछ । यस्तै सामाजिक संघ संस्थाले पनि जेन-जीको अवस्थिति र यो परिस्थितिमा सरोकारवालाको भूमिकाका विषयमा छलफल गर्ने भएका छन् । गैर सरकारी संस्था महासंघले संविधान दिवसको अवसरमा शुक्रबार काठमाडौंमा अन्तर्क्रियाको आयोजना गर्दैछ । बदलिँदो परिस्थितिमा जेन-जी र सरोकारवालाको भूमिका विषयमा दिउँसो सवा एक बजेदेखि अन्तर्क्रिया गरिएने गैर सरकारी संस्था महासंघका राष्ट्रिय अध्यक्ष अर्जुन भट्टराईले जानकारी दिए । यो अन्तर्क्रियामार्फत जेन-जीका आवाज र नागरिक समाजको भूमिकाका विषयमा बहस हुनेछ ।",
  "fetched_at": "2025-09-18T15:41:17.152969Z",
  "id": "23ca474ca90cd240410779055744b9383cad1f52f4d514ddc74c9bcee517784a",
  "images": [
    "https://images.nagariknewscdn.com/authors/1758209625_h.jpg"
  ],
  "lang": "ne",
  "published_at": "2025-09-18T15:34:02Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "बदलिँदो परिस्थितिमा जेन-जी र सरोकारवालाको भूमिका विषयमा दिउँसो सवा एक बजेदेखि अन्तर्क्रिया गरिएने गैर सरकारी संस्था महासंघका राष्ट्रिय अध्यक्ष अर्जुन भट्टराईले जानकारी दिए ।...",
  "tags": null,
  "title": "संविधान दिवसमा जेन-जी र सरोकारवालाको भूमिका बारे अन्तर्क्रिया",
  "url": "https://nagariknews.nagariknetwork.com/social-affairs/interaction-on-the-role-of-gen-g-and-stakeholders-on-constitution-day-88-16.html",
  "version": 1
}
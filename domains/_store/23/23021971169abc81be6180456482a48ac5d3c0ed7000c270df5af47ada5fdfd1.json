{
  "byline": "योगेन्द्र योगी",
  "canonical_hash": "15c253c414b79f8ee8e650e3361b7ee2b315f7158c9c2d728561de8d2b0b1c15",
  "content_html": "<img alt=\"\" class=\"attachment-full size-full wp-post-image\" height=\"1018\" src=\"https://rajdhanidaily.com/wp-content/uploads/2025/09/nepali-mahila.jpg\" style=\"float: left; margin: 0 15px 15px 0;\" width=\"1000\" />\n<p>काठमाडौं । आकर्षक रोजगारीको प्रलोभनमा परेर गैरकानुनी रुपमा इराक पुगेर समस्यमा परेका दुई नेपालीको महिलाको उद्धार गरिएको छ। विगत १७ महिना अघि काठमाडौं हुदै ईराक कुर्दिस्तान सुलेमानी पुगेकी मकवानपुर हेटौंडा नगरपालिका १६ गैरीकी प्रमिला घलान र लमजुङ सिमी दाेर्दी गाउँपालिका &#8211; ६ घर भएकी रेबिका गुरूङलाई उद्धार गरिएको गैरआवासीय नेपाली संघ (एनआरएनए) इराकका वरिष्ठ उपाध्यक्ष निमा शेर्पाले जानकारी दिए।</p>\n\n\n\n<p>प्रमिलालाई कम्पनीले पठाएको काम गर्न नसकेको, भाषा र स्वास्थ्यकाे समस्याले गर्दा काम गर्न नसकेकाले एजेन्टसँग समन्वय गरी केही रकम कम्पनीमा बुझाई नेपाल फर्काउन सफल भएको एनआरएनए इराकका वरिष्ठ उपाध्यक्ष शर्पाले बताए।</p>\n\n\n\n<p>उनका अनुसार रेबिकालाई पनि एजेन्ट अन्जाना तामाङ (ऊुर्फ) दिवाश तामाङले अनेकौं किसिमको प्रलाेभन देखाई राम्रो काममा लगाई दिन्छु भनि झुट्टो आश्वासन देखाई नेपालबाट ६ लाख नेपाली रकम अर्थात ५ हजार डलर कम्पनीमा बुझाउनु पर्छ भनेका थिए।</p>\n\n\n\n<p>उक्त रकम हुण्डी मार्फत लिएर एजेन्ट अन्जाना तामाङ सम्पर्क बिहिन भएपछि उनी कम्पनीमा अलपत्र परेकी थिईन्। उनलाई कम्पनीले २ बर्षकाे लागि घरेलुु काममा पठाएर १ बर्षसम्म अनेकौं दुखकस्ट सहेर फेरी कम्पनीलाई ३ हजार ३०० डलर तिरेर नेपाल फर्काईएको एनआरएनएले जनाएको छ। उनीहरु त एक प्रतिनिधि उदारहरण मात्र हुन् यसरी दलालको प्रलोभनमा परेर दैनिक सयौको संख्यामा नेपाली महिलाहरु खसी बोका सरह विदेशमा बिक्री हुने गरेको तथ्य नौलो होइन।</p>\n\n\n\n<p>सरकारले प्रतिबन्ध लगाएको इराकमा करिब २० हजार भन्दाबढी नेपाली कामदार कार्यरत रहेको एनआरएनए इराकका अध्यक्ष विनोद श्रेष्ठ बताउँछन् । नेपाल सरकारले इराक गन्तव्यमा प्रतिबन्ध लगाउँदा दलालहरूलाई मात्र फाइदा पुगेको त्यहाँस्थित विभिन्न नेपाली संगठनले बताउने गरेका छन् ।</p>\n\n\n\n<p>दलालले पछिल्लो समय भारतको बाटो हुँदै इराक, जोर्डन, दुबई, कतार, साउदी अरेबिया, कुवेत, ओमानलगायतका मुलुकमा नेपाली महिला कामदार पठाउने गरेका छन् । अवैध बाटोबाट विदेश पठाउने क्रम बढ्दा मानव तस्करहरूलाई भने फाइदा नै हुने गरेको छ ।</p>\n\n\n\n<p>गैरकानुनी बाटो हुँदै खाडीका विभिन्न मुलुकमा पुग्ने कामदारसँग श्रम स्वीकृति भने हुँदैन । त्यहाँ मृत्यु वा बिरामी परेको खण्डमा त्यहाँ रहेका सम्बन्धित नेपाली दूतावासले पनि शव नेपाल पठाउन लाग्ने खर्च नबेहोर्ने हुँदा धेरैको शव अलपत्र पर्ने गरेको छ । कतिको शव स्वदेश फर्काउन आर्थिक अभाव हुँदा विदेशमै अन्तिम संस्कार गर्ने गरिएको छ ।</p>\n<p>The post <a href=\"https://rajdhanidaily.com/id/121981/\" rel=\"nofollow\">दलालको प्रलोभनमा परेर इराकमा बेचिन्छन् नेपाली महिला</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । आकर्षक रोजगारीको प्रलोभनमा परेर गैरकानुनी रुपमा इराक पुगेर समस्यमा परेका दुई नेपालीको महिलाको उद्धार गरिएको छ। विगत १७ महिना अघि काठमाडौं हुदै ईराक कुर्दिस्तान सुलेमानी पुगेकी मकवानपुर हेटौंडा नगरपालिका १६ गैरीकी प्रमिला घलान र लमजुङ सिमी दाेर्दी गाउँपालिका – ६ घर भएकी रेबिका गुरूङलाई उद्धार गरिएको गैरआवासीय नेपाली संघ (एनआरएनए) इराकका वरिष्ठ उपाध्यक्ष निमा शेर्पाले जानकारी दिए। प्रमिलालाई कम्पनीले पठाएको काम गर्न नसकेको, भाषा र स्वास्थ्यकाे समस्याले गर्दा काम गर्न नसकेकाले एजेन्टसँग समन्वय गरी केही रकम कम्पनीमा बुझाई नेपाल फर्काउन सफल भएको एनआरएनए इराकका वरिष्ठ उपाध्यक्ष शर्पाले बताए। उनका अनुसार रेबिकालाई पनि एजेन्ट अन्जाना तामाङ (ऊुर्फ) दिवाश तामाङले अनेकौं किसिमको प्रलाेभन देखाई राम्रो काममा लगाई दिन्छु भनि झुट्टो आश्वासन देखाई नेपालबाट ६ लाख नेपाली रकम अर्थात ५ हजार डलर कम्पनीमा बुझाउनु पर्छ भनेका थिए। उक्त रकम हुण्डी मार्फत लिएर एजेन्ट अन्जाना तामाङ सम्पर्क बिहिन भएपछि उनी कम्पनीमा अलपत्र परेकी थिईन्। उनलाई कम्पनीले २ बर्षकाे लागि घरेलुु काममा पठाएर १ बर्षसम्म अनेकौं दुखकस्ट सहेर फेरी कम्पनीलाई ३ हजार ३०० डलर तिरेर नेपाल फर्काईएको एनआरएनएले जनाएको छ। उनीहरु त एक प्रतिनिधि उदारहरण मात्र हुन् यसरी दलालको प्रलोभनमा परेर दैनिक सयौको संख्यामा नेपाली महिलाहरु खसी बोका सरह विदेशमा बिक्री हुने गरेको तथ्य नौलो होइन। सरकारले प्रतिबन्ध लगाएको इराकमा करिब २० हजार भन्दाबढी नेपाली कामदार कार्यरत रहेको एनआरएनए इराकका अध्यक्ष विनोद श्रेष्ठ बताउँछन् । नेपाल सरकारले इराक गन्तव्यमा प्रतिबन्ध लगाउँदा दलालहरूलाई मात्र फाइदा पुगेको त्यहाँस्थित विभिन्न नेपाली संगठनले बताउने गरेका छन् । दलालले पछिल्लो समय भारतको बाटो हुँदै इराक, जोर्डन, दुबई, कतार, साउदी अरेबिया, कुवेत, ओमानलगायतका मुलुकमा नेपाली महिला कामदार पठाउने गरेका छन् । अवैध बाटोबाट विदेश पठाउने क्रम बढ्दा मानव तस्करहरूलाई भने फाइदा नै हुने गरेको छ । गैरकानुनी बाटो हुँदै खाडीका विभिन्न मुलुकमा पुग्ने कामदारसँग श्रम स्वीकृति भने हुँदैन । त्यहाँ मृत्यु वा बिरामी परेको खण्डमा त्यहाँ रहेका सम्बन्धित नेपाली दूतावासले पनि शव नेपाल पठाउन लाग्ने खर्च नबेहोर्ने हुँदा धेरैको शव अलपत्र पर्ने गरेको छ । कतिको शव स्वदेश फर्काउन आर्थिक अभाव हुँदा विदेशमै अन्तिम संस्कार गर्ने गरिएको छ । The post दलालको प्रलोभनमा परेर इराकमा बेचिन्छन् नेपाली महिला appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-17T07:39:17.203374Z",
  "id": "23021971169abc81be6180456482a48ac5d3c0ed7000c270df5af47ada5fdfd1",
  "images": [
    "https://rajdhanidaily.com/wp-content/uploads/2025/09/nepali-mahila.jpg"
  ],
  "lang": "ne",
  "published_at": "2025-09-17T07:21:45Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"1018\" src=\"https://rajdhanidaily.com/wp-content/uploads/2025/09/nepali-mahila.jpg\" style=\"float: left; margin: 0 15px 15px 0;\" width=\"1000\" />काठमाडौं । आकर्षक रोजगारीको प्रलोभनमा परेर गैरकानुनी रुपमा इराक पुगेर समस्यमा परेका दुई नेपालीको महिलाको उद्धार गरिएको छ। विगत १७ महिना अघि काठमाडौं हुदै ईराक कुर्दिस्तान सुलेमानी पुगेकी मकवानपुर हेटौंडा नगरपालिका १६ गैरीकी प्रमिला घलान र लमजुङ सिमी दाेर्दी गाउँपालिका &#8211; ६ घर भएकी रेबिका गुरूङलाई उद्धार गरिएको गैरआवासीय नेपाली संघ (एनआरएनए) इराकका वरिष्ठ उपाध्यक्ष [&#8230;]</p>\n<p>The post <a href=\"https://rajdhanidaily.com/id/121981/\" rel=\"nofollow\">दलालको प्रलोभनमा परेर इराकमा बेचिन्छन् नेपाली महिला</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "दलालको प्रलोभनमा परेर इराकमा बेचिन्छन् नेपाली महिला",
  "url": "https://rajdhanidaily.com/id/121981/",
  "version": 1
}
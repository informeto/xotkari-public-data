{
  "byline": "चुमन बस्नेत",
  "canonical_hash": "0db54c8c56e930cd152383a4ae0eab4853516297993910cfb8c234da2c0a185a",
  "content_html": "<p><img alt=\"\" src=\"https://images.nagariknewscdn.com/2024/third-party/1758278095_Gaja1.jpg\" /></p><p>मोरङको विराटनगर महानगरपालिका–८ बाट बिहीबार राति प्रहरीले एक बेवारिसे कारमा पाँच क्वीन्टल लागुऔषध गाँजा बरामद गरेको छ ।  </p><p>विराटनगर–८ स्थित यादव चोक हुँदै भाथिगछ जाने सडक खण्डमा बिहीबार राति सवा १० बजे सडक छेउमा रोकेर राखेको बेवारिसे कारबाट ५ सय ३८ केजी गाँजा बरामद गरेको मोरङ प्रहरी प्रमुख एसपी नारायणप्रसाद चिमरियाले जानकारी दिए ।  </p><figure class=\"image\"><img alt=\"No description available.\" src=\"https://scontent.fktm20-1.fna.fbcdn.net/v/t1.15752-9/550471768_629043010089044_9073481652635009823_n.jpg?_nc_cat=104&amp;ccb=1-7&amp;_nc_sid=9f807c&amp;_nc_ohc=dO0tauJZ358Q7kNvwEwacA5&amp;_nc_oc=AdmoUegRdOe3bE6r683BMs5kJjMFo_9KMqDfT1tOAl4y_JusYfGe-bhnYEtBDBYumPE&amp;_nc_zt=23&amp;_nc_ht=scontent.fktm20-1.fna&amp;oh=03_Q7cD3QG0xoE875woHEItFHxsO8QFzuOuRP5ppWqe0XtXN25EQA&amp;oe=68F4A7E4\" /></figure><p>उनका अनुसार सडकको छेउमा प्रदेश १–०२–००१ च १६६६ नम्बरको कार बेवारिसे अवस्थामा फेला नियन्त्रणमा लिएर खानतलासी गर्दा कारभित्र १५ वटा बोरामा प्याक गरेको अवस्थामा गाँजा भेटिएको थियो । यो गाँजा कसले ल्याएको र कहाँ लगिएको हो भनेर यकिन छैन । तर, भारत कटाउन खोजिएको हुनसक्ने प्रहरीको अनुमान छ ।</p><p>कारलाई नियन्त्रणमा लिएर गाँजा बरामद गरिएको भए पनि फरार चालकको खोजी कार्य तीव्र पारेर घटनाको अनुसन्धान सुरु गरिएको प्रहरीले जनाएको छ । </p>",
  "content_text": "मोरङको विराटनगर महानगरपालिका–८ बाट बिहीबार राति प्रहरीले एक बेवारिसे कारमा पाँच क्वीन्टल लागुऔषध गाँजा बरामद गरेको छ । विराटनगर–८ स्थित यादव चोक हुँदै भाथिगछ जाने सडक खण्डमा बिहीबार राति सवा १० बजे सडक छेउमा रोकेर राखेको बेवारिसे कारबाट ५ सय ३८ केजी गाँजा बरामद गरेको मोरङ प्रहरी प्रमुख एसपी नारायणप्रसाद चिमरियाले जानकारी दिए । उनका अनुसार सडकको छेउमा प्रदेश १–०२–००१ च १६६६ नम्बरको कार बेवारिसे अवस्थामा फेला नियन्त्रणमा लिएर खानतलासी गर्दा कारभित्र १५ वटा बोरामा प्याक गरेको अवस्थामा गाँजा भेटिएको थियो । यो गाँजा कसले ल्याएको र कहाँ लगिएको हो भनेर यकिन छैन । तर, भारत कटाउन खोजिएको हुनसक्ने प्रहरीको अनुमान छ । कारलाई नियन्त्रणमा लिएर गाँजा बरामद गरिएको भए पनि फरार चालकको खोजी कार्य तीव्र पारेर घटनाको अनुसन्धान सुरु गरिएको प्रहरीले जनाएको छ ।",
  "fetched_at": "2025-09-19T10:43:19.235207Z",
  "id": "bd20240fab9d48a8acea96e41401320b96f0ad951773fe3c12c15e899f8c8fda",
  "images": [
    "https://images.nagariknewscdn.com/2024/third-party/1758278095_Gaja1.jpg",
    "https://scontent.fktm20-1.fna.fbcdn.net/v/t1.15752-9/550471768_629043010089044_9073481652635009823_n.jpg?_nc_cat=104&amp;ccb=1-7&amp;_nc_sid=9f807c&amp;_nc_ohc=dO0tauJZ358Q7kNvwEwacA5&amp;_nc_oc=AdmoUegRdOe3bE6r683BMs5kJjMFo_9KMqDfT1tOAl4y_JusYfGe-bhnYEtBDBYumPE&amp;_nc_zt=23&amp;_nc_ht=scontent.fktm20-1.fna&amp;oh=03_Q7cD3QG0xoE875woHEItFHxsO8QFzuOuRP5ppWqe0XtXN25EQA&amp;oe=68F4A7E4"
  ],
  "lang": "ne",
  "published_at": "2025-09-19T10:35:20Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "विराटनगर–८ स्थित यादव चोक हुँदै भाथिगछ जाने सडक खण्डमा बिहीबार राति सवा १० बजे सडक छेउमा रोकेर राखेको बेवारिसे कारबाट ५ सय ३८ केजी गाँजा बरामद गरेको मोरङ प्रहरी प्रमुख एसपी नारायणप्रसाद चिमरियाले जानकारी दिए ।...",
  "tags": null,
  "title": "कारमा पाँच क्वीन्टल गाँजा बरामद",
  "url": "https://nagariknews.nagariknetwork.com/Aparadh/five-quintals-of-marijuana-seized-in-car-74-21.html",
  "version": 1
}
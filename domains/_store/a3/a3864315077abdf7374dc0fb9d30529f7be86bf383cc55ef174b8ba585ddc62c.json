{
  "byline": "नागरिक",
  "canonical_hash": "c00890a26b66d98e8ce9640c845229590dc1d0f98e76e1bf0fa58dc23a9dea15",
  "content_html": "<p><img alt=\"\" src=\"https://images.nagariknewscdn.com/2025/third-party/1756829108_pakrau.png\" /></p><p>प्रहरीले सुनचाँदीका गरगहनासहित काठमाडौंको रातोपुलबाट तीन जनालाई पक्राउ गरेको छ।</p><p>गत भदौ २४ गते जेन-जीद्वारा गरिएको प्रदर्शनका क्रममा रातोपुलको एक घरबाट सुनचाँदीको गहना र धनमाल चोरीको घटनाको अनुसन्धानका क्रममा सोही क्षेत्रमा शङ्कास्पद गतिविधि गरिरहेको अवस्थामा उनीहरू पक्राउ परेका जिल्ला प्रहरी परिसर काठमाडौंले जनाएको छ।</p><p>खोटाङका २७ वर्षीय सुजन राई, सिन्धुपाल्चोकका १९ वर्षीय नयुन श्रेष्ठ र मकवानपुरका १८ वर्षीय अगम प्रजालाई सुनचाँदीका गरगहना, नगद १३ हजार र लत्ताकपडासहित पक्राउ गरिएको परिसरका प्रवक्ता अपिलराज बोहराले जानकारी दिए।</p><p>उनीहरूलाई जिल्ला अदालतबाट म्याद थप गरी अनुसन्धन जारी रहेको उनले बताए।</p>",
  "content_text": "प्रहरीले सुनचाँदीका गरगहनासहित काठमाडौंको रातोपुलबाट तीन जनालाई पक्राउ गरेको छ। गत भदौ २४ गते जेन-जीद्वारा गरिएको प्रदर्शनका क्रममा रातोपुलको एक घरबाट सुनचाँदीको गहना र धनमाल चोरीको घटनाको अनुसन्धानका क्रममा सोही क्षेत्रमा शङ्कास्पद गतिविधि गरिरहेको अवस्थामा उनीहरू पक्राउ परेका जिल्ला प्रहरी परिसर काठमाडौंले जनाएको छ। खोटाङका २७ वर्षीय सुजन राई, सिन्धुपाल्चोकका १९ वर्षीय नयुन श्रेष्ठ र मकवानपुरका १८ वर्षीय अगम प्रजालाई सुनचाँदीका गरगहना, नगद १३ हजार र लत्ताकपडासहित पक्राउ गरिएको परिसरका प्रवक्ता अपिलराज बोहराले जानकारी दिए। उनीहरूलाई जिल्ला अदालतबाट म्याद थप गरी अनुसन्धन जारी रहेको उनले बताए।",
  "fetched_at": "2025-09-20T15:38:22.482731Z",
  "id": "a3864315077abdf7374dc0fb9d30529f7be86bf383cc55ef174b8ba585ddc62c",
  "images": [
    "https://images.nagariknewscdn.com/2025/third-party/1756829108_pakrau.png"
  ],
  "lang": "ne",
  "published_at": "2025-09-20T14:56:42Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "प्रहरीले सुनचाँदीका गरगहनासहित काठमाडौंको रातोपुलबाट तीन जनालाई पक्राउ गरेको छ।",
  "tags": null,
  "title": "जेन-जी प्रदर्शनको माैकाछोपी सुनचाँदी लुट्ने तीन जना रातोपुलबाट पक्राउ",
  "url": "https://nagariknews.nagariknetwork.com/Aparadh/three-arrested-from-ratopul-for-looting-gold-and-silver-under-the-guise-of-gen-g-demonstration-92-30.html",
  "version": 1
}
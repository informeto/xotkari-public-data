{
  "byline": "Bhupendra GC",
  "canonical_hash": "27e292c12fc2a64a87285c493bb97fb240b82ec72a683358c5da5714fcc3df6b",
  "content_html": "<p>एजेन्सी &#8211; भारतले एसीसी टी ट्वान्टी एसिया कपमा पाकिस्तानविरुद्ध टस जितेर पहिला फिल्डिङ गर्ने निर्णय लिएकोछ । दुबई क्रिकेट रंगशालामा भारतका कप्तान सूर्यकुमार यादवले टस जितेर पहिला फिल्डिङ गर्ने निर्णय लिएका छन् ।</p>\n\n\n\n<p>भारत र पाकिस्तान दुबैले टोलीमा दुई परिवर्तन गरेका छन् । भारतले पछिल्लो खेलमा ओमानविरुद्ध खेलेका हर्षित राना र अर्शदीप सिंहलाई बेन्चमा राख्दै जस्प्रित बुमराह र बरुण चक्रवर्तीलाई मैदान उतारेको छ । पाकिस्तानले पछिल्लो खेलमा युएईविरुद्ध खेलबाट हसन नवाज र खुशदील शाहलाई बेन्चमा राख्दा हुसेन तालत र फहिम अशरफलाई आज खेलाएको छ ।</p>\n\n\n\n<p>समूह चरणमा दुबै टोलीले हात मिलाएका थिएनन् । टसमा पनि दुबै कप्तानले हात मिलाएका थिएनन् । ठूलो विवादकाबीच खेलेका यी दुई देशका कप्तानले आजको खेलमा एकले अर्कालाई टसको समयमा हेरेनन् । टस जितेर सूर्य हात नमिलाई फर्किएका छन् ।</p>\n\n\n\n<p>पाकिस्तानको प्लेइङ ११</p>\n\n\n\n<p>शहिबजादा फरान, सैम अयुब, फखर जमान, सलमान अली अघा, हुसेन तालत, मोहम्मद नवाज, शाहिन शाह अफ्रिदी, हरिस रौफ, मोहम्मद हरिस, अब्रार अहमद र फहिम अशरफ ।</p>\n\n\n\n<p>भारतको प्लेइङ ११ :</p>\n\n\n\n<p>अभिषेक शर्मा, शुभमन गिल, सन्जु स्यामसन, सूर्यकुमार यादव, तिलक बर्मा, हार्दिक पान्ड्या, अक्षर पटेल, बरुण चक्रवर्ती, कुलदीप यादव, जस्प्रित बुमराह र शिबम दुबे ।</p><p>The post <a href=\"https://www.hamrokhelkud.com/cricket/165877.html\">भारतले टस जित्यो, सूर्य हात नमिलाई फर्किए</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – भारतले एसीसी टी ट्वान्टी एसिया कपमा पाकिस्तानविरुद्ध टस जितेर पहिला फिल्डिङ गर्ने निर्णय लिएकोछ । दुबई क्रिकेट रंगशालामा भारतका कप्तान सूर्यकुमार यादवले टस जितेर पहिला फिल्डिङ गर्ने निर्णय लिएका छन् । भारत र पाकिस्तान दुबैले टोलीमा दुई परिवर्तन गरेका छन् । भारतले पछिल्लो खेलमा ओमानविरुद्ध खेलेका हर्षित राना र अर्शदीप सिंहलाई बेन्चमा राख्दै जस्प्रित बुमराह र बरुण चक्रवर्तीलाई मैदान उतारेको छ । पाकिस्तानले पछिल्लो खेलमा युएईविरुद्ध खेलबाट हसन नवाज र खुशदील शाहलाई बेन्चमा राख्दा हुसेन तालत र फहिम अशरफलाई आज खेलाएको छ । समूह चरणमा दुबै टोलीले हात मिलाएका थिएनन् । टसमा पनि दुबै कप्तानले हात मिलाएका थिएनन् । ठूलो विवादकाबीच खेलेका यी दुई देशका कप्तानले आजको खेलमा एकले अर्कालाई टसको समयमा हेरेनन् । टस जितेर सूर्य हात नमिलाई फर्किएका छन् । पाकिस्तानको प्लेइङ ११ शहिबजादा फरान, सैम अयुब, फखर जमान, सलमान अली अघा, हुसेन तालत, मोहम्मद नवाज, शाहिन शाह अफ्रिदी, हरिस रौफ, मोहम्मद हरिस, अब्रार अहमद र फहिम अशरफ । भारतको प्लेइङ ११ : अभिषेक शर्मा, शुभमन गिल, सन्जु स्यामसन, सूर्यकुमार यादव, तिलक बर्मा, हार्दिक पान्ड्या, अक्षर पटेल, बरुण चक्रवर्ती, कुलदीप यादव, जस्प्रित बुमराह र शिबम दुबे । The post भारतले टस जित्यो, सूर्य हात नमिलाई फर्किए first appeared on हाम्रो खेलकुद .",
  "fetched_at": "2025-09-21T14:53:41.134959Z",
  "id": "a344e183c1cc60c01f61289a127e070bb30eaaaf205f318445c72cd2a4a7317c",
  "images": [],
  "lang": "ne",
  "published_at": "2025-09-21T14:09:42Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; भारतले एसीसी टी ट्वान्टी एसिया कपमा पाकिस्तानविरुद्ध टस जितेर पहिला फिल्डिङ गर्ने निर्णय लिएकोछ । दुबई क्रिकेट रंगशालामा भारतका कप्तान सूर्यकुमार यादवले टस जितेर पहिला फिल्डिङ गर्ने निर्णय लिएका छन् । भारत र पाकिस्तान दुबैले टोलीमा दुई परिवर्तन गरेका छन् । भारतले पछिल्लो खेलमा ओमानविरुद्ध खेलेका हर्षित राना र अर्शदीप सिंहलाई बेन्चमा राख्दै [&#8230;]</p>\n<p>The post <a href=\"https://www.hamrokhelkud.com/cricket/165877.html\">भारतले टस जित्यो, सूर्य हात नमिलाई फर्किए</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "भारतले टस जित्यो, सूर्य हात नमिलाई फर्किए",
  "url": "https://www.hamrokhelkud.com/cricket/165877.html",
  "version": 1
}
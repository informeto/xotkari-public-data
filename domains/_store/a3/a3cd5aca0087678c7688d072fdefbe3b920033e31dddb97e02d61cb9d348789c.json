{
  "byline": "नेपाल जापान",
  "canonical_hash": "230746a276771e25b5faedcba706d99629931b775db1ac030011fcc177a2e157",
  "content_html": "<p style=\"text-align: justify;\">भदौ २३ र २४ गतेको जेनजी आन्दोलनले नेपालको निजी क्षेत्रलाई ठूलो धम्का दिएको छ । प्रदर्शनका क्रममा विभिन्न व्यापारिक प्रतिष्ठान तथा व्यवसायीका निवासमा आगजनी र तोडफोड भएका छन् ।</p>\n<p style=\"text-align: justify;\">यस्तोमा निजी क्षेत्रको सुरक्षा, लगानी प्रत्याभूति, कर्जा प्रवाह लगायतका विषयमा अर्थमन्त्री रामेश्वरप्रसाद खनालले निजी क्षेत्रका प्रतिनिधिसँग छलफल गर्नुभएको छ ।</p>\n<p style=\"text-align: justify;\">अर्थ मन्त्रालयमा भएको छलफलका क्रममा निजी क्षेत्रको सुरक्षा प्रत्याभूति तथा लगानीमैत्री वातावरण निर्माणका लागि अब कसरी अघि बढ्न सकिन्छ भनेर छलफल भएको नेपाल उद्योग वाणिज्य महासङ्घका अध्यक्ष चन्द्रप्रसाद ढकालले बताउनुभयो ।</p>\n<p style=\"text-align: justify;\">“अहिलेको विषम परिस्थितिमा निजी क्षेत्रको सुरक्षाको प्रत्याभूति हुुनुपर्ने, कर तिर्ने समय थप गर्ने, सहुलियत दिने, बीमा दाबी भुक्तानी तथा कर्जा प्रवाहमा सरलताका लागि राष्ट्र बैङ्कमार्फत सहजीकरण गरिनुपर्नेलगायतका विषयमा छलफल भएको छ ।”</p>\n<p style=\"text-align: justify;\">अध्यक्ष ढकालले भन्नुभयो, “अर्थमन्त्रीले निजी क्षेत्रका कुराहरू सकारात्मक रूपमा लिनुभएको छ । केही विषयहरू तुरुन्तै कार्यान्वयनका लागि निर्देशनसमेत दिनुभएको छ ।”</p>\n<p style=\"text-align: justify;\">",
  "content_text": "भदौ २३ र २४ गतेको जेनजी आन्दोलनले नेपालको निजी क्षेत्रलाई ठूलो धम्का दिएको छ । प्रदर्शनका क्रममा विभिन्न व्यापारिक प्रतिष्ठान तथा व्यवसायीका निवासमा आगजनी र तोडफोड भएका छन् । यस्तोमा निजी क्षेत्रको सुरक्षा, लगानी प्रत्याभूति, कर्जा प्रवाह लगायतका विषयमा अर्थमन्त्री रामेश्वरप्रसाद खनालले निजी क्षेत्रका प्रतिनिधिसँग छलफल गर्नुभएको छ । अर्थ मन्त्रालयमा भएको छलफलका क्रममा निजी क्षेत्रको सुरक्षा प्रत्याभूति तथा लगानीमैत्री वातावरण निर्माणका लागि अब कसरी अघि बढ्न सकिन्छ भनेर छलफल भएको नेपाल उद्योग वाणिज्य महासङ्घका अध्यक्ष चन्द्रप्रसाद ढकालले बताउनुभयो । “अहिलेको विषम परिस्थितिमा निजी क्षेत्रको सुरक्षाको प्रत्याभूति हुुनुपर्ने, कर तिर्ने समय थप गर्ने, सहुलियत दिने, बीमा दाबी भुक्तानी तथा कर्जा प्रवाहमा सरलताका लागि राष्ट्र बैङ्कमार्फत सहजीकरण गरिनुपर्नेलगायतका विषयमा छलफल भएको छ ।” अध्यक्ष ढकालले भन्नुभयो, “अर्थमन्त्रीले निजी क्षेत्रका कुराहरू सकारात्मक रूपमा लिनुभएको छ । केही विषयहरू तुरुन्तै कार्यान्वयनका लागि निर्देशनसमेत दिनुभएको छ ।”",
  "fetched_at": "2025-09-16T11:52:30.787328Z",
  "id": "a3cd5aca0087678c7688d072fdefbe3b920033e31dddb97e02d61cb9d348789c",
  "images": [],
  "lang": "ne",
  "published_at": "2025-09-16T11:49:35Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "भदौ २३ र २४ गतेको जेनजी आन्दोलनले नेपालको निजी क्षेत्रलाई ठूलो धम्का दिएको छ । प्रदर्शनका क्रममा विभिन्न व्यापारिक प्रतिष्ठान तथा व्यवसायीका निवासमा आगजनी र तोडफोड भएका छन् । यस्तोमा निजी क्षेत्रको सुरक्षा, लगानी प्रत्याभूति, कर्जा प्रवाह लगायतका विषयमा अर्थमन्त्री रामेश्वरप्रसाद खनालले निजी क्षेत्रका प्रतिनिधिसँग छलफल गर्नुभएको छ । अर्थ मन्त्रालयमा भएको छलफलका क्रममा निजी &#8230;",
  "tags": null,
  "title": "व्यापक क्षति भोगेको निजी क्षेत्रले सरकारसंग खोजेको छ सहुलित",
  "url": "https://www.nepaljapan.com/09/16/681162/",
  "version": 1
}
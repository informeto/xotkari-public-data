{
  "byline": "Sandeep bhattarai",
  "canonical_hash": "0f51f5f96968bfbb4e874ac3f4a1a7b1eb497a05c7e246964b821d0bd45fb8a3",
  "content_html": "<p style=\"text-align: justify;\">प्रधानमन्त्री सुशीला कार्कीले सिफारिस गरेका मन्त्रीहरूकोशपथको समय एक घण्टा सरेको छ । प्रधानमन्त्री कार्कीले सिफारिस गरेका मन्त्रीहरूको शपथ ३ बजेसम्मका लागि सरेको राष्ट्रपति कार्यालयले जानकारी दिएको हो ।</p>\n<p style=\"text-align: justify;\">यसअघि नवनियुक्त मन्त्रीहरुको शपथ दिउँसो २ बजेका लागि तय भएको थियो । प्रधानमन्त्री कार्कीले अनिल कुमार सिन्हा, महावीर पुन, मदन परियार, संगीता कौशल मिश्रा र जगदीश खरेललाई मन्त्रीको लागि सिफारिस गर्नुभएको हो ।</p>\n<p style=\"text-align: justify;\">महावीरलाई शिक्षा विज्ञान तथा प्रविधिमन्त्रीको जिम्मेवारी सिन्हालाई कानुन, उद्योग वाणिज्य, भूमि सुधारसहितका मन्त्रालयको जिम्मेवारी दिइने प्रधानमन्त्री कार्यालय स्रोतले बताएको छ । यस्तै संगीतालाई स्वास्थ्य र मदन परियारलाई कृषि र खरेललाई सञ्चार मन्त्रालयको जिम्मेवारी दिइने स्रोतले बतायो ।</p>\n<p style=\"text-align: justify;\">यता स्वास्थ्य तथा जनसंख्या मन्त्रीमा सिफारिस हुनुभएकी डा. संगीता कौशल मिश्राबिरुद्ध अख्तियार दुरूपयोग अनुसन्धान आयोगले छानबिन गरिरहेको थाहा पाएपछि प्रधानमन्त्री कार्की स्वास्थ्य मन्त्रीमा उहाँको नियुक्ति अघि नबढाउने मनस्थितिमा पुग्नुभएको छ ।</p>\n<p style=\"text-align: justify;\">\n<p style=\"text-align: justify;\">\n<p style=\"text-align: justify;\">",
  "content_text": "प्रधानमन्त्री सुशीला कार्कीले सिफारिस गरेका मन्त्रीहरूकोशपथको समय एक घण्टा सरेको छ । प्रधानमन्त्री कार्कीले सिफारिस गरेका मन्त्रीहरूको शपथ ३ बजेसम्मका लागि सरेको राष्ट्रपति कार्यालयले जानकारी दिएको हो । यसअघि नवनियुक्त मन्त्रीहरुको शपथ दिउँसो २ बजेका लागि तय भएको थियो । प्रधानमन्त्री कार्कीले अनिल कुमार सिन्हा, महावीर पुन, मदन परियार, संगीता कौशल मिश्रा र जगदीश खरेललाई मन्त्रीको लागि सिफारिस गर्नुभएको हो । महावीरलाई शिक्षा विज्ञान तथा प्रविधिमन्त्रीको जिम्मेवारी सिन्हालाई कानुन, उद्योग वाणिज्य, भूमि सुधारसहितका मन्त्रालयको जिम्मेवारी दिइने प्रधानमन्त्री कार्यालय स्रोतले बताएको छ । यस्तै संगीतालाई स्वास्थ्य र मदन परियारलाई कृषि र खरेललाई सञ्चार मन्त्रालयको जिम्मेवारी दिइने स्रोतले बतायो । यता स्वास्थ्य तथा जनसंख्या मन्त्रीमा सिफारिस हुनुभएकी डा. संगीता कौशल मिश्राबिरुद्ध अख्तियार दुरूपयोग अनुसन्धान आयोगले छानबिन गरिरहेको थाहा पाएपछि प्रधानमन्त्री कार्की स्वास्थ्य मन्त्रीमा उहाँको नियुक्ति अघि नबढाउने मनस्थितिमा पुग्नुभएको छ ।",
  "fetched_at": "2025-09-22T08:31:54.011933Z",
  "id": "48e7a615f9dd92615b50332036eae9febb431ad01f3cdd92b42a12a646600c28",
  "images": [],
  "lang": "ne",
  "published_at": "2025-09-22T08:23:48Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "प्रधानमन्त्री सुशीला कार्कीले सिफारिस गरेका मन्त्रीहरूकोशपथको समय एक घण्टा सरेको छ । प्रधानमन्त्री कार्कीले सिफारिस गरेका मन्त्रीहरूको शपथ ३ बजेसम्मका लागि सरेको राष्ट्रपति कार्यालयले जानकारी दिएको हो । यसअघि नवनियुक्त मन्त्रीहरुको शपथ दिउँसो २ बजेका लागि तय भएको थियो । प्रधानमन्त्री कार्कीले अनिल कुमार सिन्हा, महावीर पुन, मदन परियार, संगीता कौशल मिश्रा र जगदीश खरेललाई &#8230;",
  "tags": null,
  "title": "मन्त्रीहरूको शपथ दिउँसो तीन बजेको लागि सर्यो",
  "url": "https://www.nepaljapan.com/09/22/682106/",
  "version": 1
}
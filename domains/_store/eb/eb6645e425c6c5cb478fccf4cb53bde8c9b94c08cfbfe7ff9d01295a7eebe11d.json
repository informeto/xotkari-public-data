{
  "byline": "न्युज अफ नेपाल",
  "canonical_hash": "6542caa23fce6ef5f226658bfe22d233319183c581ed638df400f57de98e8d97",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/kathmandu-bus-1-666-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ ।</strong> </p>\n\n\n\n<p>दसैँ नजिकिँदै जाँदा राजधानीबाट गाउँघर फर्किनेहरूको चहलपहल बढ्न थालेको छ । नयाँ बसपार्कसहितका स्थानमा यात्रुहरूको भीड देखिन थालेको छ ।</p>\n\n\n\n<p>काम र पढाइका सिलसिलामा राजधानीमा बस्नेहरू दसैँ मनाउन घर फर्किन थालेका हुन् । यद्यपि, यसपालि यातायात व्यवसायीहरूले अग्रिम टिकट बुकिङ खुला नगरेकाले घटस्थापनाअगाडिदेखि नै मानिसहरू घरतर्फ लागेका छन् ।</p>\n\n\n\n<p>जेनजी आन्दोलनका कारण राजनीतिक परिस्थितिले अधिकांश विद्यालय र क्याम्पसहरू बिदा भएकाले विद्यार्थीहरू पनि घर फर्कन थालेका छन् । विगतका वर्षहरूमा अग्रिम टिकट बुकिङ हुने गरे पनि यसपटक नभएको यातायात व्यवसायीहरूले जनाएका छन् ।</p>\n\n\n\n<p>ट्राफिक प्रहरीले फूलपातीदेखि टीकासम्म यात्रुहरूको भीड राजधानी बाहिरिने गरेको बताएको छ । यस वर्ष टीका असोज १६ गते परेको छ ।</p>\n\n\n\n<figure class=\"wp-block-image size-large\"><img alt=\"\" class=\"wp-image-732300\" height=\"500\" src=\"https://newsofnepal.com/wp-content/uploads/2025/09/bus-1-56-768x500.png\" width=\"768\" /></figure>",
  "content_text": "काठमाडौँ । दसैँ नजिकिँदै जाँदा राजधानीबाट गाउँघर फर्किनेहरूको चहलपहल बढ्न थालेको छ । नयाँ बसपार्कसहितका स्थानमा यात्रुहरूको भीड देखिन थालेको छ । काम र पढाइका सिलसिलामा राजधानीमा बस्नेहरू दसैँ मनाउन घर फर्किन थालेका हुन् । यद्यपि, यसपालि यातायात व्यवसायीहरूले अग्रिम टिकट बुकिङ खुला नगरेकाले घटस्थापनाअगाडिदेखि नै मानिसहरू घरतर्फ लागेका छन् । जेनजी आन्दोलनका कारण राजनीतिक परिस्थितिले अधिकांश विद्यालय र क्याम्पसहरू बिदा भएकाले विद्यार्थीहरू पनि घर फर्कन थालेका छन् । विगतका वर्षहरूमा अग्रिम टिकट बुकिङ हुने गरे पनि यसपटक नभएको यातायात व्यवसायीहरूले जनाएका छन् । ट्राफिक प्रहरीले फूलपातीदेखि टीकासम्म यात्रुहरूको भीड राजधानी बाहिरिने गरेको बताएको छ । यस वर्ष टीका असोज १६ गते परेको छ ।",
  "fetched_at": "2025-09-20T06:30:55.040547Z",
  "id": "eb6645e425c6c5cb478fccf4cb53bde8c9b94c08cfbfe7ff9d01295a7eebe11d",
  "images": [
    "https://newsofnepal.com/wp-content/uploads/2025/09/kathmandu-bus-1-666-150x150.jpg",
    "https://newsofnepal.com/wp-content/uploads/2025/09/bus-1-56-768x500.png"
  ],
  "lang": "ne",
  "published_at": "2025-09-20T06:13:07Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/kathmandu-bus-1-666-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौँ । दसैँ नजिकिँदै जाँदा राजधानीबाट गाउँघर फर्किनेहरूको चहलपहल बढ्न थालेको छ । नयाँ बसपार्कसहितका स्थानमा यात्रुहरूको भीड देखिन थालेको छ । काम र पढाइका सिलसिलामा राजधानीमा बस्नेहरू दसैँ मनाउन घर फर्किन थालेका हुन् । यद्यपि, यसपालि यातायात व्यवसायीहरूले अग्रिम टिकट बुकिङ खुला नगरेकाले घटस्थापनाअगाडिदेखि नै मानिसहरू घरतर्फ लागेका छन् । जेनजी आन्दोलनका कारण राजनीतिक [&#8230;]",
  "tags": null,
  "title": "दसैँ मनाउन राजधानीबाट गाउँ फर्किनेहरूको चहलपहल सुरु",
  "url": "https://newsofnepal.com/2025/09/20/732298/",
  "version": 1
}
{
  "byline": "नागरिक",
  "canonical_hash": "2122929af96a2f15f64c73045fa0b1f882eefc8eb1b11f3618df0ab12d6de05f",
  "content_html": "<p><img alt=\"\" src=\"https://images.nagariknewscdn.com/2025/third-party/1757870984_CityvsMtd.jpg\" /></p><p>इंग्लिस प्रिमियर लिगको म्यानचेष्टर डर्बीमा सिटी विजयी भएको छ ।  </p><p>इतिहाद स्टेडियममा आइतबार राति भएको खेलमा घरेलु टोली सिटीले म्यानचेष्टर युनाइटेडलाई ३-० गोलले पराजित गरेको हो । यसअघिका दुवै खेलमा लगातार हार भोगेको सिटीको यो दोस्रो जित हो । जितपछि सिटीको अंक भएको छ । </p><p>उसको जितमा अर्लिन हालान्डले दुई र फिल फोडेनले एक गोल गरे । १८औं मिनेटमा फोडेनको गोलबाट सिटीले अग्रता बनाएको थियो । ५३औं मिनेटमा पहिलो गोल गरेको हालान्डले ६८औं मिनेटमा दोस्रो गोल गरे ।  </p><p>युनाइटेडका आधा दर्जन गोलका अवसर खेल जाँदा फराकिलो हार भोग्न बाध्य भयो । युनाइटेडको यो दोस्रो हार हो । उसको मात्र ४ अंक छ ।  सिटी आठौं र युनाइटेड १४औं स्थानमा छन् । </p>",
  "content_text": "इंग्लिस प्रिमियर लिगको म्यानचेष्टर डर्बीमा सिटी विजयी भएको छ । इतिहाद स्टेडियममा आइतबार राति भएको खेलमा घरेलु टोली सिटीले म्यानचेष्टर युनाइटेडलाई ३-० गोलले पराजित गरेको हो । यसअघिका दुवै खेलमा लगातार हार भोगेको सिटीको यो दोस्रो जित हो । जितपछि सिटीको अंक भएको छ । उसको जितमा अर्लिन हालान्डले दुई र फिल फोडेनले एक गोल गरे । १८औं मिनेटमा फोडेनको गोलबाट सिटीले अग्रता बनाएको थियो । ५३औं मिनेटमा पहिलो गोल गरेको हालान्डले ६८औं मिनेटमा दोस्रो गोल गरे । युनाइटेडका आधा दर्जन गोलका अवसर खेल जाँदा फराकिलो हार भोग्न बाध्य भयो । युनाइटेडको यो दोस्रो हार हो । उसको मात्र ४ अंक छ । सिटी आठौं र युनाइटेड १४औं स्थानमा छन् ।",
  "fetched_at": "2025-09-14T17:52:33.333071Z",
  "id": "3a58953189480431eb29f09819ab3a89330d8211683178f7b5978a3e32eec9e6",
  "images": [
    "https://images.nagariknewscdn.com/2025/third-party/1757870984_CityvsMtd.jpg"
  ],
  "lang": "ne",
  "published_at": "2025-09-14T17:32:54Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "इतिहाद स्टेडियममा आइतबार राति भएको खेलमा घरेलु टोली सिटीले म्यानचेष्टर युनाइटेडलाई ३-० गोलले पराजित गरेको हो ।...",
  "tags": null,
  "title": "प्रिमियर लिगः म्यानचेष्टर डर्बीमा सिटी विजयी",
  "url": "https://nagariknews.nagariknetwork.com/sports/premier-league-city-win-in-manchester-derby-41-41.html",
  "version": 1
}
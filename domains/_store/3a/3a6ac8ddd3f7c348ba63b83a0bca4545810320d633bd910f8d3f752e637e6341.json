{
  "byline": "न्युज अफ नेपाल",
  "canonical_hash": "f6044fb9f3a0f072dabdf29b9f13687d7deada2b03768b0e24ed1b07c6060090",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/hetauda-1-66-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>हेटौंडा ।</strong></p>\n\n\n\n<p>मकवानपुरका निजी क्षेत्रका संघसंस्थाहरूले आन्दोलनमा व्यावसायिक घरानामा भएको आक्रमण र आगजनी खेदजनक भएको बताएका छन्। उनीहरूले प्रदर्शनका क्रममा व्यक्तिको मौलिक अधिकार उलंघन भएको र सार्वजनिक तथा निजी सम्पत्तिमा व्यापक क्षति पुगेको भन्दै दुःख व्यक्त गरेका छन्।<br /></p>\n\n\n\n<p>संयुक्त विज्ञप्तिमा भनिएको छ कि उद्योग–व्यवसाय राष्ट्रनिर्माणका आधारस्तम्भ हुन् र देशको विकासमा ठूलो योगदान पु¥याउँदै आएका छन् । यसैले, निजी क्षेत्रप्रति राज्य र नागरिकको दृष्टिकोण सुधार गर्न आवश्यक रहेको उनीहरूले जोड दिएका छन् ।</p>\n\n\n\n<p>विज्ञप्तिमा थप भनिएको छ कि आन्दोलनमा निर्माणाधीन संरचनामा क्षति पुगेका निर्माण व्यवसायीले सम्झौताअनुसार क्षतिपूर्ति पाउनुपर्ने र पुँजी पलायन रोक्न राज्यले सहुलियत दिनुपर्ने आवश्यकता छ । साथै, आगामी चाडपर्व र प्रदर्शनमा सुरक्षाको प्रत्याभूति सुनिश्चित गर्न राज्यलाई आग्रह गरिएको छ ।<br /></p>\n\n\n\n<p>यस विज्ञप्तिमा मकवानपुर उद्योग वाणिज्य संघ, उद्योग संघ मकवानपुर, नारायणी यातायात व्यवसायी संघ, निर्माण व्यवसायी संघ मकवानपुर र मकवानपुर होटल एसोसिएसनका प्रतिनिधिहरूको हस्ताक्षर रहेको छ ।</p>",
  "content_text": "हेटौंडा । मकवानपुरका निजी क्षेत्रका संघसंस्थाहरूले आन्दोलनमा व्यावसायिक घरानामा भएको आक्रमण र आगजनी खेदजनक भएको बताएका छन्। उनीहरूले प्रदर्शनका क्रममा व्यक्तिको मौलिक अधिकार उलंघन भएको र सार्वजनिक तथा निजी सम्पत्तिमा व्यापक क्षति पुगेको भन्दै दुःख व्यक्त गरेका छन्। संयुक्त विज्ञप्तिमा भनिएको छ कि उद्योग–व्यवसाय राष्ट्रनिर्माणका आधारस्तम्भ हुन् र देशको विकासमा ठूलो योगदान पु¥याउँदै आएका छन् । यसैले, निजी क्षेत्रप्रति राज्य र नागरिकको दृष्टिकोण सुधार गर्न आवश्यक रहेको उनीहरूले जोड दिएका छन् । विज्ञप्तिमा थप भनिएको छ कि आन्दोलनमा निर्माणाधीन संरचनामा क्षति पुगेका निर्माण व्यवसायीले सम्झौताअनुसार क्षतिपूर्ति पाउनुपर्ने र पुँजी पलायन रोक्न राज्यले सहुलियत दिनुपर्ने आवश्यकता छ । साथै, आगामी चाडपर्व र प्रदर्शनमा सुरक्षाको प्रत्याभूति सुनिश्चित गर्न राज्यलाई आग्रह गरिएको छ । यस विज्ञप्तिमा मकवानपुर उद्योग वाणिज्य संघ, उद्योग संघ मकवानपुर, नारायणी यातायात व्यवसायी संघ, निर्माण व्यवसायी संघ मकवानपुर र मकवानपुर होटल एसोसिएसनका प्रतिनिधिहरूको हस्ताक्षर रहेको छ ।",
  "fetched_at": "2025-09-17T04:43:32.720060Z",
  "id": "3a6ac8ddd3f7c348ba63b83a0bca4545810320d633bd910f8d3f752e637e6341",
  "images": [
    "https://newsofnepal.com/wp-content/uploads/2025/09/hetauda-1-66-150x150.png"
  ],
  "lang": "ne",
  "published_at": "2025-09-17T04:42:37Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/hetauda-1-66-150x150.png\" style=\"display: block; margin-bottom: 5px; clear: both;\" width=\"150\" />हेटौंडा । मकवानपुरका निजी क्षेत्रका संघसंस्थाहरूले आन्दोलनमा व्यावसायिक घरानामा भएको आक्रमण र आगजनी खेदजनक भएको बताएका छन्। उनीहरूले प्रदर्शनका क्रममा व्यक्तिको मौलिक अधिकार उलंघन भएको र सार्वजनिक तथा निजी सम्पत्तिमा व्यापक क्षति पुगेको भन्दै दुःख व्यक्त गरेका छन्। संयुक्त विज्ञप्तिमा भनिएको छ कि उद्योग–व्यवसाय राष्ट्रनिर्माणका आधारस्तम्भ हुन् र देशको विकासमा ठूलो योगदान पु¥याउँदै आएका छन् [&#8230;]",
  "tags": null,
  "title": "उद्योग व्यवसायीद्वारा आक्रमणको निन्दा",
  "url": "https://newsofnepal.com/2025/09/17/731725/",
  "version": 1
}
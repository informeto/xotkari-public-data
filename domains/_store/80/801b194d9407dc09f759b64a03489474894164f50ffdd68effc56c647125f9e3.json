{
  "byline": "नागरिक",
  "canonical_hash": "7d38691ea7df60ad7ac9d218e4ddf5655a503ec3f5401fd94a2fb5dd2abdb028",
  "content_html": "<p><img alt=\"\" src=\"https://images.nagariknewscdn.com/2024/third-party/1758463254_Hall.jpg\" /></p><p>वान सिनेमाले जेन-जी आन्दोलनका शहीदको दर्शकका साथ हलमै सम्झना गर्ने गरेको छ ।  </p><p>प्रत्येक फिल्म सुरु हुनुभन्दा अघि एक मिनेट मौनधारण गरेर जेन-जी आन्दोलनका शहीदको सम्झना गर्ने गरिएको वान सिनेमाका महाप्रवन्धक उमेशराज गिरीले बताए ।  </p><p>उनले भने, ‘जेन-जी शहीदको सम्झनामा हामीले मौन धारण गर्ने गरेका हौँ । हाम्रो यो कदमले उहाँहरूले उठाएका मुद्दाको सुनुवाइ होस । जेन-जीका सपना पूरा हुन मद्दत पुगोस् भन्ने कामना छ ।’</p><p>दर्शकले पनि हलको यो नियमलाई मानेको र शहीदको सपना पूरा गराउने अभियानमा जोडिएको गिरीले बताए ।  </p><p>हलमा दर्शक भेला भएपछि एउटा डिस्प्ले देखाइन्छ । जहाँ लेखिएको छ, ‘भदौ २३ र २४ गतेको जेन-जी आन्दोलनमा हामीले वीर नेपालीहरूलाई गुमायौँ । उहाँहरूको बलिदानको सम्मानमा कृपया एक मिनेट मौन धारण गरौँ । आत्माको चीर शान्ति र परिवारलाई शक्ति मिलोस् ।’</p>",
  "content_text": "वान सिनेमाले जेन-जी आन्दोलनका शहीदको दर्शकका साथ हलमै सम्झना गर्ने गरेको छ । प्रत्येक फिल्म सुरु हुनुभन्दा अघि एक मिनेट मौनधारण गरेर जेन-जी आन्दोलनका शहीदको सम्झना गर्ने गरिएको वान सिनेमाका महाप्रवन्धक उमेशराज गिरीले बताए । उनले भने, ‘जेन-जी शहीदको सम्झनामा हामीले मौन धारण गर्ने गरेका हौँ । हाम्रो यो कदमले उहाँहरूले उठाएका मुद्दाको सुनुवाइ होस । जेन-जीका सपना पूरा हुन मद्दत पुगोस् भन्ने कामना छ ।’ दर्शकले पनि हलको यो नियमलाई मानेको र शहीदको सपना पूरा गराउने अभियानमा जोडिएको गिरीले बताए । हलमा दर्शक भेला भएपछि एउटा डिस्प्ले देखाइन्छ । जहाँ लेखिएको छ, ‘भदौ २३ र २४ गतेको जेन-जी आन्दोलनमा हामीले वीर नेपालीहरूलाई गुमायौँ । उहाँहरूको बलिदानको सम्मानमा कृपया एक मिनेट मौन धारण गरौँ । आत्माको चीर शान्ति र परिवारलाई शक्ति मिलोस् ।’",
  "fetched_at": "2025-09-21T14:39:22.567067Z",
  "id": "801b194d9407dc09f759b64a03489474894164f50ffdd68effc56c647125f9e3",
  "images": [
    "https://images.nagariknewscdn.com/2024/third-party/1758463254_Hall.jpg"
  ],
  "lang": "ne",
  "published_at": "2025-09-21T14:01:27Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "प्रत्येक फिल्म सुरु हुनुभन्दा अघि एक मिनेट मौनधारण गरेर जेन-जी आन्दोलनका शहीदको सम्झना गर्ने गरिएको वान सिनेमाका महाप्रवन्धक उमेशराज गिरीले बताए ।...",
  "tags": null,
  "title": "जेन-जी शहीदको सम्झनामा फिल्म हलमै मौन धारण",
  "url": "https://nagariknews.nagariknetwork.com/arts/silence-observed-in-movie-theaters-in-memory-of-gen-g-martyrs-53-37.html",
  "version": 1
}
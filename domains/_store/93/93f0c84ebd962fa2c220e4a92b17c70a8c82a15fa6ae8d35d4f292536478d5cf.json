{
  "byline": "न्युज अफ नेपाल",
  "canonical_hash": "d08ccf8ed7ae63af405ca71c523750d73377917de8419978e279071f5a091590",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/mantri3-1-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ। </strong></p>\n\n\n\n<p>प्रधानमन्त्री सुशीला कार्कीले मन्त्रिपरिषद् विस्तार गर्ने भएकी छन्&nbsp; । कार्की नेतृत्वको अन्तरिम सरकारमा थप ३ जनाको नाम आइतबार&nbsp; राष्ट्रपति कार्यालय पुगेको हो ।</p>\n\n\n\n<p>पत्रकार जगदीश खरेले&nbsp; सञ्चार तथा सूचना प्रविधि र वैज्ञानिक पुनले शिक्षा, विज्ञान तथा प्रविधि मन्त्रालय लिने छन् । त्यस्तै स्वास्थ्य मन्त्रालयकी अतिरिक्त सचिव डा संगीता मिश्रलाई स्वास्थ्य तथा जनसंख्या मन्त्रालयको जिम्मेवारी दिएर मन्त्री बनाउन लागिएको छ।&nbsp;मिश्र यौन तथा प्रजनन स्वास्थ्य विशेषज्ञ र प्रसूति तथा स्त्री रोग विशेषज्ञका रूपमा चिनिन्छिन्। उनले थापाथलीस्थित परोपकार प्रसूति अस्पतालको नेतृत्व पनि गरिसकेकी छन्।</p>\n\n\n\n<p>&nbsp;उनीहरूको नियुक्ति र शपथ आइतबार नै गर्ने शीतल निवासको तयारी छ ।</p>\n\n\n\n<p>कार्की नेतृत्वको सरकारमा रामेश्वर खनाल, कुलमान घिसिङ र ओमप्रकाश अर्याल यसअघि नै मन्त्री बनिसकेका छन् । खनालले अर्थ, घिसिङले ऊर्जा, भौतिक पूर्वाधार र सहरी विकास तथा अर्यालले गृह र कानुन मन्त्रालको जिम्मेवारी सम्हालेका छन् ।</p>",
  "content_text": "काठमाडौँ। प्रधानमन्त्री सुशीला कार्कीले मन्त्रिपरिषद् विस्तार गर्ने भएकी छन् । कार्की नेतृत्वको अन्तरिम सरकारमा थप ३ जनाको नाम आइतबार राष्ट्रपति कार्यालय पुगेको हो । पत्रकार जगदीश खरेले सञ्चार तथा सूचना प्रविधि र वैज्ञानिक पुनले शिक्षा, विज्ञान तथा प्रविधि मन्त्रालय लिने छन् । त्यस्तै स्वास्थ्य मन्त्रालयकी अतिरिक्त सचिव डा संगीता मिश्रलाई स्वास्थ्य तथा जनसंख्या मन्त्रालयको जिम्मेवारी दिएर मन्त्री बनाउन लागिएको छ। मिश्र यौन तथा प्रजनन स्वास्थ्य विशेषज्ञ र प्रसूति तथा स्त्री रोग विशेषज्ञका रूपमा चिनिन्छिन्। उनले थापाथलीस्थित परोपकार प्रसूति अस्पतालको नेतृत्व पनि गरिसकेकी छन्। उनीहरूको नियुक्ति र शपथ आइतबार नै गर्ने शीतल निवासको तयारी छ । कार्की नेतृत्वको सरकारमा रामेश्वर खनाल, कुलमान घिसिङ र ओमप्रकाश अर्याल यसअघि नै मन्त्री बनिसकेका छन् । खनालले अर्थ, घिसिङले ऊर्जा, भौतिक पूर्वाधार र सहरी विकास तथा अर्यालले गृह र कानुन मन्त्रालको जिम्मेवारी सम्हालेका छन् ।",
  "fetched_at": "2025-09-21T11:16:39.410819Z",
  "id": "93f0c84ebd962fa2c220e4a92b17c70a8c82a15fa6ae8d35d4f292536478d5cf",
  "images": [
    "https://newsofnepal.com/wp-content/uploads/2025/09/mantri3-1-150x150.png"
  ],
  "lang": "ne",
  "published_at": "2025-09-21T11:10:34Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/mantri3-1-150x150.png\" style=\"display: block; margin-bottom: 5px; clear: both;\" width=\"150\" />काठमाडौँ।  प्रधानमन्त्री सुशीला कार्कीले मन्त्रिपरिषद् विस्तार गर्ने भएकी छन्&#160; । कार्की नेतृत्वको अन्तरिम सरकारमा थप ३ जनाको नाम आइतबार&#160; राष्ट्रपति कार्यालय पुगेको हो । पत्रकार जगदीश खरेले&#160; सञ्चार तथा सूचना प्रविधि र वैज्ञानिक पुनले शिक्षा, विज्ञान तथा प्रविधि मन्त्रालय लिने छन् । त्यस्तै स्वास्थ्य मन्त्रालयकी अतिरिक्त सचिव डा संगीता मिश्रलाई स्वास्थ्य तथा जनसंख्या मन्त्रालयको जिम्मेवारी [&#8230;]",
  "tags": null,
  "title": "जगदीश खरेल, महावीर पुन र संगीता मिश्र मन्त्री बन्दै",
  "url": "https://newsofnepal.com/2025/09/21/732482/",
  "version": 1
}
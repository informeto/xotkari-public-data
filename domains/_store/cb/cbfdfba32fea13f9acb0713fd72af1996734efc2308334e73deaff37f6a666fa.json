{
  "byline": "राजधानी समाचारदाता",
  "canonical_hash": "47e25c6d17715d1e1cdac05703009184c53a6a046d2412dbdb8de4ab5d928e1e",
  "content_html": "<img alt=\"\" class=\"attachment-full size-full wp-post-image\" height=\"641\" src=\"https://rajdhanidaily.com/wp-content/uploads/2025/02/shekhar-koirala.jpg-1.jpg\" style=\"float: left; margin: 0 15px 15px 0;\" width=\"1400\" />\n<p>काठमाडौं । कांग्रेसका नेता डा. शेखर कोइरालाले पार्टी बैठकमा महामन्त्रीद्वय गगन कुमार थापा र विश्वप्रकाश शर्माले राखेको प्रस्ताव&#8217;bout अहिले नै केही धारणा सार्वजनिक गर्न नसकिने बताएका छन । नेता कोइरालाले देश नै विषम परिस्थितिमा रहेको बेलामा अहिले पार्टीको प्रारम्भिक धारणामाथि मात्रै छलफल भएकाले पूर्ण रुपमा धारणा सार्वजनिक गर्ने बेला नआइसकेको बताएका छन ।</p>\n\n\n\n<p>उनले पार्टी केन्द्रीय समिति बैठकमा पर्याप्त छलफल गरेर मात्रै महामन्त्रीद्वय थापा र शर्माको प्रस्तावमाथि थप धारणा राख्ने बताए । आज (शनिबार) विराटनगरमा सञ्चारकर्मीसँग कुराकानी गर्ने क्रममा कांग्रेस नेता कोइरालाले यस्तो बताएका हुन । नेता कोइरालाले भने, ‘अहिले छलफलमात्रै भएको हो ।’</p>\n\n\n\n<p>शुक्रबार बसेको पार्टीको बैठकमा महामन्त्रीद्वय थापा र शर्माले पार्टी पुनर्गठनका लागि नियमित वा विशेष महाधिवेशन गर्न सकिने विचार राखेका थिए । ‘म पनि त्यो केन्द्रीय कार्यसमिति बैठकमा छु । कसले के बोल्नुभयो, कसो बोल्नुभयो सबै थाहा छ,’ कोइरालाले भने, ‘केन्द्रीय समितिले निर्णय नगरी अहिले केही बोल्नसक्ने अवस्था छैन । कसले के भन्यो भन्ने कुरा होइन, नेपाली कांग्रेसले के बोल्छ भन्ने मुख्य कुरा हो ।’</p>\n\n\n\n<p>नेता कोइरालाले देशको संविधान क्षतविक्षत हुनबाट राष्ट्रपति रामचन्द्र पौडेलले जोगाएको पनि उल्लेख गरे । उनले भने, ‘संविधानलाई धेरै नचलाइ न्युनतम क्षति गरेर चुनावको घोषणा गरिएको छ । त्यो चुनाव हुन्छ भन्ने अपेक्षा लिएका छौं ।’साथै, संविधानको धारा ६१ को उपधारा ४ लाई टेकेर राष्ट्रपतिले निर्वाचन घोषणा गरेको र त्यसले संविधान डिरेल हुनबाट जोगिएको पनि बताए ।</p>\n<p>The post <a href=\"https://rajdhanidaily.com/id/122186/\" rel=\"nofollow\">गगन–विश्वको प्रस्ताव&#8217;bout केन्द्रीय समितिले मात्रै निर्णय लिन्छः शेखर कोइराला</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । कांग्रेसका नेता डा. शेखर कोइरालाले पार्टी बैठकमा महामन्त्रीद्वय गगन कुमार थापा र विश्वप्रकाश शर्माले राखेको प्रस्ताव’bout अहिले नै केही धारणा सार्वजनिक गर्न नसकिने बताएका छन । नेता कोइरालाले देश नै विषम परिस्थितिमा रहेको बेलामा अहिले पार्टीको प्रारम्भिक धारणामाथि मात्रै छलफल भएकाले पूर्ण रुपमा धारणा सार्वजनिक गर्ने बेला नआइसकेको बताएका छन । उनले पार्टी केन्द्रीय समिति बैठकमा पर्याप्त छलफल गरेर मात्रै महामन्त्रीद्वय थापा र शर्माको प्रस्तावमाथि थप धारणा राख्ने बताए । आज (शनिबार) विराटनगरमा सञ्चारकर्मीसँग कुराकानी गर्ने क्रममा कांग्रेस नेता कोइरालाले यस्तो बताएका हुन । नेता कोइरालाले भने, ‘अहिले छलफलमात्रै भएको हो ।’ शुक्रबार बसेको पार्टीको बैठकमा महामन्त्रीद्वय थापा र शर्माले पार्टी पुनर्गठनका लागि नियमित वा विशेष महाधिवेशन गर्न सकिने विचार राखेका थिए । ‘म पनि त्यो केन्द्रीय कार्यसमिति बैठकमा छु । कसले के बोल्नुभयो, कसो बोल्नुभयो सबै थाहा छ,’ कोइरालाले भने, ‘केन्द्रीय समितिले निर्णय नगरी अहिले केही बोल्नसक्ने अवस्था छैन । कसले के भन्यो भन्ने कुरा होइन, नेपाली कांग्रेसले के बोल्छ भन्ने मुख्य कुरा हो ।’ नेता कोइरालाले देशको संविधान क्षतविक्षत हुनबाट राष्ट्रपति रामचन्द्र पौडेलले जोगाएको पनि उल्लेख गरे । उनले भने, ‘संविधानलाई धेरै नचलाइ न्युनतम क्षति गरेर चुनावको घोषणा गरिएको छ । त्यो चुनाव हुन्छ भन्ने अपेक्षा लिएका छौं ।’साथै, संविधानको धारा ६१ को उपधारा ४ लाई टेकेर राष्ट्रपतिले निर्वाचन घोषणा गरेको र त्यसले संविधान डिरेल हुनबाट जोगिएको पनि बताए । The post गगन–विश्वको प्रस्ताव’bout केन्द्रीय समितिले मात्रै निर्णय लिन्छः शेखर कोइराला appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-20T09:52:56.301515Z",
  "id": "cbfdfba32fea13f9acb0713fd72af1996734efc2308334e73deaff37f6a666fa",
  "images": [
    "https://rajdhanidaily.com/wp-content/uploads/2025/02/shekhar-koirala.jpg-1.jpg"
  ],
  "lang": "ne",
  "published_at": "2025-09-20T09:51:03Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"641\" src=\"https://rajdhanidaily.com/wp-content/uploads/2025/02/shekhar-koirala.jpg-1.jpg\" style=\"float: left; margin: 0 15px 15px 0;\" width=\"1400\" />काठमाडौं । कांग्रेसका नेता डा. शेखर कोइरालाले पार्टी बैठकमा महामन्त्रीद्वय गगन कुमार थापा र विश्वप्रकाश शर्माले राखेको प्रस्ताव&#8217;bout अहिले नै केही धारणा सार्वजनिक गर्न नसकिने बताएका छन । नेता कोइरालाले देश नै विषम परिस्थितिमा रहेको बेलामा अहिले पार्टीको प्रारम्भिक धारणामाथि मात्रै छलफल भएकाले पूर्ण रुपमा धारणा सार्वजनिक गर्ने बेला नआइसकेको बताएका छन । उनले पार्टी [&#8230;]</p>\n<p>The post <a href=\"https://rajdhanidaily.com/id/122186/\" rel=\"nofollow\">गगन–विश्वको प्रस्ताव&#8217;bout केन्द्रीय समितिले मात्रै निर्णय लिन्छः शेखर कोइराला</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "गगन–विश्वको प्रस्ताव’bout केन्द्रीय समितिले मात्रै निर्णय लिन्छः शेखर कोइराला",
  "url": "https://rajdhanidaily.com/id/122186/",
  "version": 1
}
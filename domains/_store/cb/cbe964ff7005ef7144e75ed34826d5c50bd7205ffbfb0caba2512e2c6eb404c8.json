{
  "byline": "नेपाल जापान",
  "canonical_hash": "90d68bbf851ba96bc30869c4bb3926f9f1688297a336f113c5962da5c14de3be",
  "content_html": "<p style=\"text-align: justify;\">असोज ३ गते शुक्रबार संविधान दिवसको अवसर पारेर राष्ट्रपति निवास शीतलनिवासमा आयोजित शुभकामना तथा चियापान समारोहमा सुदन गुरुङको उपस्थितिलाई लिएर सामाजिक सञ्जालमा निकै आलोचना भयो ।</p>\n<p style=\"text-align: justify;\">जेनजी आन्दोलनलाई उत्कर्षमाा पुर्याउन महत्वपूर्ण भूमिका निर्वाह गर्नुभएका गुरुङको सो उपस्थितिलाई राजशी ठाँट भन्दै आलोचना भएपछि उहाँले शनिबार हामी नेपालको फेसबुक पेजबाट एक भिडियो सन्देश दिनुभएको छ ।</p>\n<p style=\"text-align: justify;\">हामी नेपालका संयोजक समेत रहनुभएका गुरुङले संविधान दिवसको अवसरमा शितल निवासमा पुराना नेताहरूले शिर नउठाउन् भनेर गएको स्पष्टिकरण दिनुभएको छ ।</p>\n<p style=\"text-align: justify;\">पूर्वराष्ट्रपति, पूर्वप्रधानमन्त्री, निवर्तमान सांसदहरूदेखि नयाँ पुस्ताका अगुवाहरूसमेत उपस्थित रहेको उक्त कार्यक्रममा आफू पुगेपछि सञ्जालमा विभिन्न टिकाटिप्पणी भएको भन्दै उहाँले आफू सेलिब्रेसन गर्न नगएको बताउनुभएको छ ।</p>\n<p style=\"text-align: justify;\">भिडियो सन्देशमा गुरुङले भन्नुभएको छ, &#8220;सबैको दिमागमा प्रश्न आइरहेको छ, म त्यहाँ किन सेलिब्रेट गर्न गएको हो रु भनेर,’ गुरुङले भनेका छन्, ‘म सेलिब्रेट गर्न गएको होइन त्यहाँ । मलाई सेलिब्रेट गर्नु पनि छैन । म सुरुमा जाँदिन नै भनेको हुँ । तर, पुराना नेताहरू पनि त्यहाँ आउने थाहा पाएको र त्यसपछि उनीहरू शिर उचालेर हिँड्छन् भन्ने भएपछि आफू त्यहाँ पुगेको हुँ ।&#8221;</p>\n<p style=\"text-align: justify;\">उहाँले अगाडि भन्नुभएको छ, &#8220;म त्यहाँ एउटा नेतासँग बस्दा पनि बसिनँ । एउटै लेभलमा कुर्सीमा बस्दा पनि बसिनँ उभिएर बसेँ, पानीमा रुझेर बसेँ । चिया खाउँ भनेर भनेको थियो, मैले चिया पनि खाइनँ । पानी खाऔं भन्दै थिए, म पानी खाँदिन भनेँ, अशुद्ध हुन्छु भनेर ।&#8221;</p>",
  "content_text": "असोज ३ गते शुक्रबार संविधान दिवसको अवसर पारेर राष्ट्रपति निवास शीतलनिवासमा आयोजित शुभकामना तथा चियापान समारोहमा सुदन गुरुङको उपस्थितिलाई लिएर सामाजिक सञ्जालमा निकै आलोचना भयो । जेनजी आन्दोलनलाई उत्कर्षमाा पुर्याउन महत्वपूर्ण भूमिका निर्वाह गर्नुभएका गुरुङको सो उपस्थितिलाई राजशी ठाँट भन्दै आलोचना भएपछि उहाँले शनिबार हामी नेपालको फेसबुक पेजबाट एक भिडियो सन्देश दिनुभएको छ । हामी नेपालका संयोजक समेत रहनुभएका गुरुङले संविधान दिवसको अवसरमा शितल निवासमा पुराना नेताहरूले शिर नउठाउन् भनेर गएको स्पष्टिकरण दिनुभएको छ । पूर्वराष्ट्रपति, पूर्वप्रधानमन्त्री, निवर्तमान सांसदहरूदेखि नयाँ पुस्ताका अगुवाहरूसमेत उपस्थित रहेको उक्त कार्यक्रममा आफू पुगेपछि सञ्जालमा विभिन्न टिकाटिप्पणी भएको भन्दै उहाँले आफू सेलिब्रेसन गर्न नगएको बताउनुभएको छ । भिडियो सन्देशमा गुरुङले भन्नुभएको छ, “सबैको दिमागमा प्रश्न आइरहेको छ, म त्यहाँ किन सेलिब्रेट गर्न गएको हो रु भनेर,’ गुरुङले भनेका छन्, ‘म सेलिब्रेट गर्न गएको होइन त्यहाँ । मलाई सेलिब्रेट गर्नु पनि छैन । म सुरुमा जाँदिन नै भनेको हुँ । तर, पुराना नेताहरू पनि त्यहाँ आउने थाहा पाएको र त्यसपछि उनीहरू शिर उचालेर हिँड्छन् भन्ने भएपछि आफू त्यहाँ पुगेको हुँ ।” उहाँले अगाडि भन्नुभएको छ, “म त्यहाँ एउटा नेतासँग बस्दा पनि बसिनँ । एउटै लेभलमा कुर्सीमा बस्दा पनि बसिनँ उभिएर बसेँ, पानीमा रुझेर बसेँ । चिया खाउँ भनेर भनेको थियो, मैले चिया पनि खाइनँ । पानी खाऔं भन्दै थिए, म पानी खाँदिन भनेँ, अशुद्ध हुन्छु भनेर ।”",
  "fetched_at": "2025-09-20T11:39:04.708300Z",
  "id": "cbe964ff7005ef7144e75ed34826d5c50bd7205ffbfb0caba2512e2c6eb404c8",
  "images": [],
  "lang": "ne",
  "published_at": "2025-09-20T11:29:29Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "असोज ३ गते शुक्रबार संविधान दिवसको अवसर पारेर राष्ट्रपति निवास शीतलनिवासमा आयोजित शुभकामना तथा चियापान समारोहमा सुदन गुरुङको उपस्थितिलाई लिएर सामाजिक सञ्जालमा निकै आलोचना भयो । जेनजी आन्दोलनलाई उत्कर्षमाा पुर्याउन महत्वपूर्ण भूमिका निर्वाह गर्नुभएका गुरुङको सो उपस्थितिलाई राजशी ठाँट भन्दै आलोचना भएपछि उहाँले शनिबार हामी नेपालको फेसबुक पेजबाट एक भिडियो सन्देश दिनुभएको छ । हामी &#8230;",
  "tags": null,
  "title": "शितल निवासमा सेलिब्रेसन गर्न गएको होइन, पुराना नेताहरुले शिर नउठाउन भनेर गएको",
  "url": "https://www.nepaljapan.com/09/20/681801/",
  "version": 1
}
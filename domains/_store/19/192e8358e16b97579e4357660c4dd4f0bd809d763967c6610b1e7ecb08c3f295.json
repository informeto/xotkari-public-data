{
  "byline": "न्युज अफ नेपाल",
  "canonical_hash": "fff85d22f276603cf381180ceb1cd8817a86becca056bb3c17cae2bee56a3490",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/sigdel-1-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ ।</strong></p>\n\n\n\n<p>राष्ट्रिय मानवअधिकार आयोगका पदाधिकारीले मंगलबार प्रधानसेनापति अशोकराज सिग्देलसँग भेटवार्ता गरेका छन् । जेनजी प्रदर्शनपछिको बदलिँदो राजनीतिक परिस्थितिमा शान्ति सुरक्षा, मानव अधिकारको संरक्षण तथा आगामी सुरक्षा चुनौतीका विषयमा छलफल भएको आयोगका प्रवक्ता डा। टीकाराम पोख्रेलले जानकारी दिएका छन् ।</p>\n\n\n\n<p>आयोगले सेनालाई लोकतन्त्र, मानव अधिकार र विधिको शासनको दायराभित्र रहेर कार्य गर्न सुझाव दिएको छ । साथै, सेनाको संरक्षणमा रहेकाहरूको अवस्था, उनीहरूको स्वास्थ्य र सुरक्षाबारे समेत जानकारी लिइएको जनाएको छ । आयोगले जेनजी प्रतिनिधि, मृतकका परिवार, घाइते तथा प्रभावितहरूसँग निरन्तर भेटघाट गरिरहेको जनाएको छ ।</p>",
  "content_text": "काठमाडौँ । राष्ट्रिय मानवअधिकार आयोगका पदाधिकारीले मंगलबार प्रधानसेनापति अशोकराज सिग्देलसँग भेटवार्ता गरेका छन् । जेनजी प्रदर्शनपछिको बदलिँदो राजनीतिक परिस्थितिमा शान्ति सुरक्षा, मानव अधिकारको संरक्षण तथा आगामी सुरक्षा चुनौतीका विषयमा छलफल भएको आयोगका प्रवक्ता डा। टीकाराम पोख्रेलले जानकारी दिएका छन् । आयोगले सेनालाई लोकतन्त्र, मानव अधिकार र विधिको शासनको दायराभित्र रहेर कार्य गर्न सुझाव दिएको छ । साथै, सेनाको संरक्षणमा रहेकाहरूको अवस्था, उनीहरूको स्वास्थ्य र सुरक्षाबारे समेत जानकारी लिइएको जनाएको छ । आयोगले जेनजी प्रतिनिधि, मृतकका परिवार, घाइते तथा प्रभावितहरूसँग निरन्तर भेटघाट गरिरहेको जनाएको छ ।",
  "fetched_at": "2025-09-16T11:52:39.583139Z",
  "id": "192e8358e16b97579e4357660c4dd4f0bd809d763967c6610b1e7ecb08c3f295",
  "images": [
    "https://newsofnepal.com/wp-content/uploads/2025/09/sigdel-1-150x150.png"
  ],
  "lang": "ne",
  "published_at": "2025-09-16T11:46:28Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/sigdel-1-150x150.png\" style=\"display: block; margin-bottom: 5px; clear: both;\" width=\"150\" />काठमाडौँ । राष्ट्रिय मानवअधिकार आयोगका पदाधिकारीले मंगलबार प्रधानसेनापति अशोकराज सिग्देलसँग भेटवार्ता गरेका छन् । जेनजी प्रदर्शनपछिको बदलिँदो राजनीतिक परिस्थितिमा शान्ति सुरक्षा, मानव अधिकारको संरक्षण तथा आगामी सुरक्षा चुनौतीका विषयमा छलफल भएको आयोगका प्रवक्ता डा। टीकाराम पोख्रेलले जानकारी दिएका छन् । आयोगले सेनालाई लोकतन्त्र, मानव अधिकार र विधिको शासनको दायराभित्र रहेर कार्य गर्न सुझाव दिएको छ [&#8230;]",
  "tags": null,
  "title": "आयोगका पदाधिकारीले मंगलबार प्रधानसेनापति अशोकराज सिग्देलसँग भेटवार्ता गरे",
  "url": "https://newsofnepal.com/2025/09/16/731569/",
  "version": 1
}
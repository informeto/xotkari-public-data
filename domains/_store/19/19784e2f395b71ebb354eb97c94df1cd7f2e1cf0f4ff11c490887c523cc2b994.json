{
  "byline": "नागरिक",
  "canonical_hash": "1b50ad3a1dcc858fa684457e2dd3a824d1cc4fe863e3377d0ff5106e7a2b5841",
  "content_html": "<p><img alt=\"\" src=\"https://images.nagariknewscdn.com/authors/1757927713_Rameswor_Khanal.jpg\" /></p><p>अर्थमन्त्री रामेश्वर खनाललाई पर्वत शालिकराम पौडेलले सचिव फेरेरमात्रै काम थाल्न सुझाएका छन् । नवनियुक्त मन्त्री खनालले पदभार ग्रहण लगत्तै पुगेका पौडेलले आक्रोश हुँदै आफ्ना कुरा राखे । उनको कुरालाई केहीबेरमा सुन्ने आसयको कुरा गर्दा उनले जंघिएर भने, ‘सुन्नुस्, हाम्रो पनि कुरा छन् यहाँ । हामीले पनि आन्दोलन गरेका हौं । हामी त्यसै आएका हौं र ? तपाईं त्यसै मन्त्री भएको हो र ?’ यस्तै आक्रोश पोखेपछि मन्त्री खनालले एकछिन उहाँलाई बोल्न दिउँ भनेपछि उनले आफ्ना कुरा राखिरहे ।</p><p>अर्थमन्त्री नजिक पुगेका उनले अर्थसचिवको विगतको भूमिका कोट्याउँदै भने, ‘यस्ता बद्‌मास बद्‌मास भएकाले यस्तो आन्दोलन भएको हो । यस्तालाई हटाएर मात्रै काम काम थाल्नुहोस् ।’</p><p>आक्रोशित पौडेलले अघिल्लो सरकारले ल्याएको बजेट चित्त बुझ्दो नभएको, ७७ जिल्लालाई बिर्सेर सात जिल्लालाई मात्र बजेट हालेको भन्दै एक श्वासमा आक्रोश पोखे । उनले अर्थसचिव घनश्याम उपाध्यायलाई औंला उठाउँदै भने, ‘‘यो अर्थ मन्त्रालयबाट अहिलेको बजेट ल्याउँदा अर्थसचिव उहाँ नै हो नि, होइन ? यो देशमा ७७ जिल्ला छन् कि ७ वटा छन् ? तपाईं यही अर्थमा बसेर ७ वटा जिल्लाको मात्रै बजेट ल्याएको मान्छेले अहिले यो बजेट कसरी टिकायो ?,’ उनले एक पछि अर्को गर्दै उनले प्रश्न उठाए ।  </p><p>सुरक्षाकर्मीले पटक पटक उनलाई रोक्न खोजेका थिए । तर पौडेलले लगातार काम गर्ने हो भन्दै पेलेरै आफ्ना कुरा राखे । अर्थमन्त्रीले सचिवले उहाँ कोहो भन्दै सोध्दा सचिव उपाध्यायले मलाई थाहा छैन भनेका थिए । त्यसपछि अर्थमन्त्रीले म मिलाउँला, पछि हेरौँला भनेका थिए ।  </p><p>मन्त्रालयमा पदभार ग्रहणपछि आफूले गरेका निर्णय यस्तै विषयमा केन्द्रित रहेको भन्दै मन्त्रीले यी समस्या समाधान हुने बताएका थिए ।  </p><p>मन्त्री खनालले यहीबीचमा हात मिलाउँदै परिचय माग्दा उनले भन्छन्, ‘शालिकराम पौडेल, पर्वत ।’</p><p>पौडेलको उपस्थितिले विषयान्तर भएपछि यो छलफल यही टुंगिएको घोषणा गरी सबै त्यहाँबाट उठ्छन् ।</p>",
  "content_text": "अर्थमन्त्री रामेश्वर खनाललाई पर्वत शालिकराम पौडेलले सचिव फेरेरमात्रै काम थाल्न सुझाएका छन् । नवनियुक्त मन्त्री खनालले पदभार ग्रहण लगत्तै पुगेका पौडेलले आक्रोश हुँदै आफ्ना कुरा राखे । उनको कुरालाई केहीबेरमा सुन्ने आसयको कुरा गर्दा उनले जंघिएर भने, ‘सुन्नुस्, हाम्रो पनि कुरा छन् यहाँ । हामीले पनि आन्दोलन गरेका हौं । हामी त्यसै आएका हौं र ? तपाईं त्यसै मन्त्री भएको हो र ?’ यस्तै आक्रोश पोखेपछि मन्त्री खनालले एकछिन उहाँलाई बोल्न दिउँ भनेपछि उनले आफ्ना कुरा राखिरहे । अर्थमन्त्री नजिक पुगेका उनले अर्थसचिवको विगतको भूमिका कोट्याउँदै भने, ‘यस्ता बद्‌मास बद्‌मास भएकाले यस्तो आन्दोलन भएको हो । यस्तालाई हटाएर मात्रै काम काम थाल्नुहोस् ।’ आक्रोशित पौडेलले अघिल्लो सरकारले ल्याएको बजेट चित्त बुझ्दो नभएको, ७७ जिल्लालाई बिर्सेर सात जिल्लालाई मात्र बजेट हालेको भन्दै एक श्वासमा आक्रोश पोखे । उनले अर्थसचिव घनश्याम उपाध्यायलाई औंला उठाउँदै भने, ‘‘यो अर्थ मन्त्रालयबाट अहिलेको बजेट ल्याउँदा अर्थसचिव उहाँ नै हो नि, होइन ? यो देशमा ७७ जिल्ला छन् कि ७ वटा छन् ? तपाईं यही अर्थमा बसेर ७ वटा जिल्लाको मात्रै बजेट ल्याएको मान्छेले अहिले यो बजेट कसरी टिकायो ?,’ उनले एक पछि अर्को गर्दै उनले प्रश्न उठाए । सुरक्षाकर्मीले पटक पटक उनलाई रोक्न खोजेका थिए । तर पौडेलले लगातार काम गर्ने हो भन्दै पेलेरै आफ्ना कुरा राखे । अर्थमन्त्रीले सचिवले उहाँ कोहो भन्दै सोध्दा सचिव उपाध्यायले मलाई थाहा छैन भनेका थिए । त्यसपछि अर्थमन्त्रीले म मिलाउँला, पछि हेरौँला भनेका थिए । मन्त्रालयमा पदभार ग्रहणपछि आफूले गरेका निर्णय यस्तै विषयमा केन्द्रित रहेको भन्दै मन्त्रीले यी समस्या समाधान हुने बताएका थिए । मन्त्री खनालले यहीबीचमा हात मिलाउँदै परिचय माग्दा उनले भन्छन्, ‘शालिकराम पौडेल, पर्वत ।’ पौडेलको उपस्थितिले विषयान्तर भएपछि यो छलफल यही टुंगिएको घोषणा गरी सबै त्यहाँबाट उठ्छन् ।",
  "fetched_at": "2025-09-15T09:43:12.666086Z",
  "id": "19784e2f395b71ebb354eb97c94df1cd7f2e1cf0f4ff11c490887c523cc2b994",
  "images": [
    "https://images.nagariknewscdn.com/authors/1757927713_Rameswor_Khanal.jpg"
  ],
  "lang": "ne",
  "published_at": "2025-09-15T09:15:43Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "‘सुन्नुस्, हाम्रो पनि कुरा छन् यहाँ । हामीले पनि आन्दोलन गरेका हौं । हामी त्यसै आएका हौं र ? तपाईं त्यसै मन्त्री भएको हो र ?’...",
  "tags": null,
  "title": "अर्थमन्त्रीको पदभारमा जंघिदै पुगेका पर्वतका शालिकरामले अर्थसचिव देखाउँदै भने- पहिले सचिव फेरेर मात्रै काम थाल्नुहोस्",
  "url": "https://nagariknews.nagariknetwork.com/economy/shalikram-of-parbat-who-is-about-to-take-over-as-finance-minister-pointed-to-the-finance-secretary-and-said-first-change-the-secretary-and-start-working-20-19.html",
  "version": 1
}
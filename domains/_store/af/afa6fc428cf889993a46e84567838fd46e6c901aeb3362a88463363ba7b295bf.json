{
  "byline": "Prakash Timalsina",
  "canonical_hash": "e476720d40bb463c5e796063acb93fc4690fbba7442d22620fecf1a9931cacec",
  "content_html": "<p><strong>सुशील पन्त क्षेत्री</strong>,चितवन</p>\n\n\n\n<p><strong>चितवन जिल्ला तेक्वान्दो संघको अध्यक्षमा शैलेश श्रेष्ठ निर्वाचित भएका छन् । आज सौराहा सम्पन्न तेस्रो जिल्ला अधिवेशनबाट श्रेष्ठ अध्यक्षमा निर्विरोध निर्वाचित भएका हुन् ।</strong></p>\n\n\n\n<p>अधिवेशनबाट संघको उपाध्यक्षमा धनबहादुर दराई तथा कोषाध्यक्षमा प्रदीप श्रेष्ठ निर्विरोध निर्वाचित भएका छन् । यस्तै सदस्यहरुमा सुरज पौडेल, बिक्रम श्रेष्ठ, रन्जन तामाङ, सोमराज दराई र सुस्मिता थापा चयन भएका छ्न् ।</p>\n\n\n\n<figure class=\"wp-block-image size-large\"><a href=\"https://www.hamrokhelkud.com/wp-content/uploads/2025/09/Messenger_creation_0ABB6376-E8A2-47B6-A94A-CC842622501A-scaled.jpeg\"><img alt=\"\" class=\"wp-image-165855\" height=\"768\" src=\"https://www.hamrokhelkud.com/wp-content/uploads/2025/09/Messenger_creation_0ABB6376-E8A2-47B6-A94A-CC842622501A-1024x768.jpeg\" width=\"1024\" /></a></figure>\n\n\n\n<p>नवनिर्वाचित कार्यसमितिले आजै पद तथा गोपनियताको शपथ पनि लिएका छन् । सो अवसरमा कार्यक्रमका प्रमुख अतिथि चितवन जिल्ला खेलकुद विकास समितिका अध्यक्ष राजन कार्कीले नयाँ कार्यसमितिलाई सफलताको कामना गरे ।</p>\n\n\n\n<p>उनले खेलकुदलाई राजनीति भन्दा टाढा राख्न सबै संघ संस्थाहरुलाई अनुरोध पनि गरे । यस्तै उनले जिल्लाका खेलसँग सम्बन्धित सबै संघ संस्थाहरुलाई जिल्ला खेलकुदसँग समन्वय गरेर अघि बढ्न आग्रह गरे । उनले संघ पनि सबैसँग सहकार्य र समन्वय गरेर अघि बढ्ने प्रतिवद्धता जनाए ।</p><p>The post <a href=\"https://www.hamrokhelkud.com/martial-arts/165852.html\">श्रेष्ठको नेतृत्वमा चितवन तेक्वान्दोमा नयाँ कार्यसमिति</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "सुशील पन्त क्षेत्री ,चितवन चितवन जिल्ला तेक्वान्दो संघको अध्यक्षमा शैलेश श्रेष्ठ निर्वाचित भएका छन् । आज सौराहा सम्पन्न तेस्रो जिल्ला अधिवेशनबाट श्रेष्ठ अध्यक्षमा निर्विरोध निर्वाचित भएका हुन् । अधिवेशनबाट संघको उपाध्यक्षमा धनबहादुर दराई तथा कोषाध्यक्षमा प्रदीप श्रेष्ठ निर्विरोध निर्वाचित भएका छन् । यस्तै सदस्यहरुमा सुरज पौडेल, बिक्रम श्रेष्ठ, रन्जन तामाङ, सोमराज दराई र सुस्मिता थापा चयन भएका छ्न् । नवनिर्वाचित कार्यसमितिले आजै पद तथा गोपनियताको शपथ पनि लिएका छन् । सो अवसरमा कार्यक्रमका प्रमुख अतिथि चितवन जिल्ला खेलकुद विकास समितिका अध्यक्ष राजन कार्कीले नयाँ कार्यसमितिलाई सफलताको कामना गरे । उनले खेलकुदलाई राजनीति भन्दा टाढा राख्न सबै संघ संस्थाहरुलाई अनुरोध पनि गरे । यस्तै उनले जिल्लाका खेलसँग सम्बन्धित सबै संघ संस्थाहरुलाई जिल्ला खेलकुदसँग समन्वय गरेर अघि बढ्न आग्रह गरे । उनले संघ पनि सबैसँग सहकार्य र समन्वय गरेर अघि बढ्ने प्रतिवद्धता जनाए । The post श्रेष्ठको नेतृत्वमा चितवन तेक्वान्दोमा नयाँ कार्यसमिति first appeared on हाम्रो खेलकुद .",
  "fetched_at": "2025-09-20T14:53:41.188567Z",
  "id": "afa6fc428cf889993a46e84567838fd46e6c901aeb3362a88463363ba7b295bf",
  "images": [
    "https://www.hamrokhelkud.com/wp-content/uploads/2025/09/Messenger_creation_0ABB6376-E8A2-47B6-A94A-CC842622501A-1024x768.jpeg"
  ],
  "lang": "ne",
  "published_at": "2025-09-20T14:31:17Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>सुशील पन्त क्षेत्री,चितवन चितवन जिल्ला तेक्वान्दो संघको अध्यक्षमा शैलेश श्रेष्ठ निर्वाचित भएका छन् । आज सौराहा सम्पन्न तेस्रो जिल्ला अधिवेशनबाट श्रेष्ठ अध्यक्षमा निर्विरोध निर्वाचित भएका हुन् । अधिवेशनबाट संघको उपाध्यक्षमा धनबहादुर दराई तथा कोषाध्यक्षमा प्रदीप श्रेष्ठ निर्विरोध निर्वाचित भएका छन् । यस्तै सदस्यहरुमा सुरज पौडेल, बिक्रम श्रेष्ठ, रन्जन तामाङ, सोमराज दराई र सुस्मिता थापा चयन [&#8230;]</p>\n<p>The post <a href=\"https://www.hamrokhelkud.com/martial-arts/165852.html\">श्रेष्ठको नेतृत्वमा चितवन तेक्वान्दोमा नयाँ कार्यसमिति</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "श्रेष्ठको नेतृत्वमा चितवन तेक्वान्दोमा नयाँ कार्यसमिति",
  "url": "https://www.hamrokhelkud.com/martial-arts/165852.html",
  "version": 1
}
{
  "byline": "नेपालन्युज",
  "canonical_hash": "6172586c2f5cfbf0d38c181494745ea7d8dd3ad9bf189e812a4617a99de40e30",
  "content_html": "<p><strong>काठमाडौँ।</strong> श्रीलङ्काको राजधानी कोलोम्बोमा भएको साफ यू–१७ च्याम्पियनसिपमा नेपालले घरेलु टोली श्रीलङ्कालाई पराजित गर्दै विजयी भएको छ ।</p>\n\n\n\n<p>कोलोम्बोस्थित कोलोम्बो रेसकवर्समा आज भएको समूह ए अन्तर्गतको खेलमा नेपालले श्रीलङ्कालाई २–० गोलअन्तरले पराजित गरेको हो ।</p>\n\n\n\n<p>नेपालको जितमा दुवै गोल समिर कुमारले गरे । उनले खेलको ५२औँ मिनेटमा गोल गर्दै नेपाललाई पहिलो अग्रता दिलाए । खेलको दोस्रो हाफको ‘इन्जुरी’ समयको तेस्रो मिनेटमा समिरले गोल गर्दै नेपाललाई २–० को जित दिलाए । नेपालले अब दोस्रो खेल आगामी असोज २ गते बङ्गलादेशसँग खेल्नेछ ।</p>",
  "content_text": "काठमाडौँ। श्रीलङ्काको राजधानी कोलोम्बोमा भएको साफ यू–१७ च्याम्पियनसिपमा नेपालले घरेलु टोली श्रीलङ्कालाई पराजित गर्दै विजयी भएको छ । कोलोम्बोस्थित कोलोम्बो रेसकवर्समा आज भएको समूह ए अन्तर्गतको खेलमा नेपालले श्रीलङ्कालाई २–० गोलअन्तरले पराजित गरेको हो । नेपालको जितमा दुवै गोल समिर कुमारले गरे । उनले खेलको ५२औँ मिनेटमा गोल गर्दै नेपाललाई पहिलो अग्रता दिलाए । खेलको दोस्रो हाफको ‘इन्जुरी’ समयको तेस्रो मिनेटमा समिरले गोल गर्दै नेपाललाई २–० को जित दिलाए । नेपालले अब दोस्रो खेल आगामी असोज २ गते बङ्गलादेशसँग खेल्नेछ ।",
  "fetched_at": "2025-09-15T17:19:26.952678Z",
  "id": "118ea58f560f5189389172a84d37e65cf085740ecfd1f74a48ded17bd7ed623f",
  "images": [],
  "lang": "en",
  "published_at": "2025-09-15T17:00:41Z",
  "source": {
    "domain": "nepalnews.com",
    "id": "nepalnews",
    "name": "Nepalnews"
  },
  "summary": "काठमाडौँ। श्रीलङ्काको राजधानी कोलोम्बोमा भएको साफ यू–१७ च्याम्पियनसिपमा नेपालले घरेलु टोली श्रीलङ्कालाई पराजित गर्दै विजयी भएको छ । कोलोम्बोस्थित कोलोम्बो रेसकवर्समा आज भएको समूह ए अन्तर्गतको खेलमा नेपालले श्रीलङ्कालाई २–० गोलअन्तरले पराजित गरेको हो । नेपालको जितमा दुवै गोल समिर कुमारले गरे । उनले खेलको ५२औँ मिनेटमा गोल गर्दै नेपाललाई पहिलो अग्रता दिलाए । खेलको [&#8230;]",
  "tags": null,
  "title": "साफ यू–१७ च्याम्पियनसिपमा नेपाल विजयी",
  "url": "https://nepalnews.com/2025/09/15/nepal-wins-saff-u-17-championship/",
  "version": 1
}
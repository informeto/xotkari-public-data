{
  "byline": "देश सञ्चार",
  "canonical_hash": "deed015a8403cc086b76cb1e8c039efbb54129a0518ef22df13c726682831be8",
  "content_html": "<p>काठमाडौँ &#8211; नवनियुक्त शिक्षामन्त्री महावीर पुनले आफू मन्त्रालयकै एउटा कोठामा बस्न इच्छुक रहेको बताएका छन्।</p>\n<p>सोमबार पदभार ग्रहणपछि पत्रकारहरुसँग कुराकानी गर्दै पुनले आफ्ना लागि क्वाटर नचाहिने र मन्त्रालयमै सुत्ने व्यवस्था मिलाए हुने जानकारी दिए।</p>\n<p>पुनले भने, ‘मेरो त जहाँ काम गर्यो त्यहीँ बस्ने बानी छ । मन्त्रालयमै एउटा कोठा बनाउनुस् । यहीँ बस्छु । एउटा कुर्सी चाहिन्छ । किचन चाहियो । आफैं पकाएर खान्छु।’</p>\n<p>पुनले सुरक्षाकर्मीसमेत आवश्यक नभएको बताए।</p>\n<p>पुनले भने, ‘सेवा सुविधा के छ भने त्यहाँबाट आउँदा एउटा पुलिसको र एउटा आर्मीको रहेछ । मैले भाइहरुलाई भनेको छु । रिपोर्ट गर्नु कमाण्डरहरुलाई । म यो मन्त्रालयमा छँदा यहीँ बसौं । यहाँबाट बाहिर निस्किएपछि पछिपछि आउनु पर्दैन।’</p>\n<p>पुनले मन्त्री हुने भएपछि आफूले आविस्कार केन्द्रबाट राजीनामा दिएको उल्लेख गरे।</p>",
  "content_text": "काठमाडौँ – नवनियुक्त शिक्षामन्त्री महावीर पुनले आफू मन्त्रालयकै एउटा कोठामा बस्न इच्छुक रहेको बताएका छन्। सोमबार पदभार ग्रहणपछि पत्रकारहरुसँग कुराकानी गर्दै पुनले आफ्ना लागि क्वाटर नचाहिने र मन्त्रालयमै सुत्ने व्यवस्था मिलाए हुने जानकारी दिए। पुनले भने, ‘मेरो त जहाँ काम गर्यो त्यहीँ बस्ने बानी छ । मन्त्रालयमै एउटा कोठा बनाउनुस् । यहीँ बस्छु । एउटा कुर्सी चाहिन्छ । किचन चाहियो । आफैं पकाएर खान्छु।’ पुनले सुरक्षाकर्मीसमेत आवश्यक नभएको बताए। पुनले भने, ‘सेवा सुविधा के छ भने त्यहाँबाट आउँदा एउटा पुलिसको र एउटा आर्मीको रहेछ । मैले भाइहरुलाई भनेको छु । रिपोर्ट गर्नु कमाण्डरहरुलाई । म यो मन्त्रालयमा छँदा यहीँ बसौं । यहाँबाट बाहिर निस्किएपछि पछिपछि आउनु पर्दैन।’ पुनले मन्त्री हुने भएपछि आफूले आविस्कार केन्द्रबाट राजीनामा दिएको उल्लेख गरे।",
  "fetched_at": "2025-09-22T11:22:58.333581Z",
  "id": "1100abac9d4924960e75622836887793548caa5b65724a0d2188ba3dfbfc1a79",
  "images": [],
  "lang": "ne",
  "published_at": "2025-09-22T11:10:53Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ &#8211; नवनियुक्त शिक्षामन्त्री महावीर पुनले आफू मन्त्रालयकै एउटा कोठामा...",
  "tags": null,
  "title": "मन्त्रालयकै कोठामा बस्ने, आफैँ पकाएर खाने, सुरक्षाकर्मी नलिने शिक्षामन्त्री पुनको घोषणा",
  "url": "https://deshsanchar.com/2025/09/22/1097048/",
  "version": 1
}
{
  "byline": "न्युज अफ नेपाल",
  "canonical_hash": "018795d452d5b2c96ee84fc6c25c840bd8d1db2852e64229df753b2bc5c7239a",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/sher_bahadur_deuba_1-67-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ । </strong></p>\n\n\n\n<p>भदौ २३–२४ गते जेनजीले गरेको विद्रोहका कारण आतंकित बनेको काठमाडौँ उपत्यका क्रमशः सामान्य बन्दै गएको छ । भ्रष्टाचार र बेथितिविरुद्ध भएको प्रदर्शनमा सरकारले दमन गर्दा १९ जनाको मृत्यु भएको थियो । त्यसपछि आन्दोलनकारीहरूले कार्यपालिका, व्यवस्थापिका र न्यायपालिकासहित देशभरका सरकारी तथा निजी सम्पत्तिमा आगजनी गरेका थिए ।</p>\n\n\n\n<p>उच्च सुरक्षा चुनौतीबीच सेनाले निवर्तमान प्रधानमन्त्री केपी शर्मा ओलीसहित पूर्वप्रधानमन्त्री शेरबहादुर देउवा, पुष्पकमल दाहाल प्रचण्ड, माधवकुमार नेपाल र झलनाथ खनाललाई सुरक्षित स्थलमा राखेको थियो । देउवा दम्पती र खनालकी श्रीमती रविलक्ष्मी चित्रकार आक्रमणमा घाइते भई उपचाररत छन् ।</p>\n\n\n\n<p>ओली र देउवा बाहेक अन्य पूर्वप्रधानमन्त्रीहरू आइतबार र सोमबारदेखि आ–आफ्नो निवास फर्किएको उच्च स्रोतले जनाएको छ ।</p>",
  "content_text": "काठमाडौँ । भदौ २३–२४ गते जेनजीले गरेको विद्रोहका कारण आतंकित बनेको काठमाडौँ उपत्यका क्रमशः सामान्य बन्दै गएको छ । भ्रष्टाचार र बेथितिविरुद्ध भएको प्रदर्शनमा सरकारले दमन गर्दा १९ जनाको मृत्यु भएको थियो । त्यसपछि आन्दोलनकारीहरूले कार्यपालिका, व्यवस्थापिका र न्यायपालिकासहित देशभरका सरकारी तथा निजी सम्पत्तिमा आगजनी गरेका थिए । उच्च सुरक्षा चुनौतीबीच सेनाले निवर्तमान प्रधानमन्त्री केपी शर्मा ओलीसहित पूर्वप्रधानमन्त्री शेरबहादुर देउवा, पुष्पकमल दाहाल प्रचण्ड, माधवकुमार नेपाल र झलनाथ खनाललाई सुरक्षित स्थलमा राखेको थियो । देउवा दम्पती र खनालकी श्रीमती रविलक्ष्मी चित्रकार आक्रमणमा घाइते भई उपचाररत छन् । ओली र देउवा बाहेक अन्य पूर्वप्रधानमन्त्रीहरू आइतबार र सोमबारदेखि आ–आफ्नो निवास फर्किएको उच्च स्रोतले जनाएको छ ।",
  "fetched_at": "2025-09-16T09:54:44.447739Z",
  "id": "2218624e2b152909b7de3ffdea37640a2a6a3acadea98e54811ecfbe26cb21ff",
  "images": [
    "https://newsofnepal.com/wp-content/uploads/2025/09/sher_bahadur_deuba_1-67-150x150.png"
  ],
  "lang": "ne",
  "published_at": "2025-09-16T09:44:59Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/sher_bahadur_deuba_1-67-150x150.png\" style=\"display: block; margin-bottom: 5px; clear: both;\" width=\"150\" />काठमाडौँ । भदौ २३–२४ गते जेनजीले गरेको विद्रोहका कारण आतंकित बनेको काठमाडौँ उपत्यका क्रमशः सामान्य बन्दै गएको छ । भ्रष्टाचार र बेथितिविरुद्ध भएको प्रदर्शनमा सरकारले दमन गर्दा १९ जनाको मृत्यु भएको थियो । त्यसपछि आन्दोलनकारीहरूले कार्यपालिका, व्यवस्थापिका र न्यायपालिकासहित देशभरका सरकारी तथा निजी सम्पत्तिमा आगजनी गरेका थिए । उच्च सुरक्षा चुनौतीबीच सेनाले निवर्तमान प्रधानमन्त्री केपी [&#8230;]",
  "tags": null,
  "title": "जेनजी विद्रोहपछि उपत्यका सामान्य, पूर्वप्रधानमन्त्रीहरू सेनाको सुरक्षा संरक्षणमा",
  "url": "https://newsofnepal.com/2025/09/16/731535/",
  "version": 1
}
{
  "byline": "Sandeep bhattarai",
  "canonical_hash": "19cd69c556eb38ceeefd3cd47f81791fdd184768934e5501c3aa0f934e80c45c",
  "content_html": "<p style=\"text-align: justify;\">जेनजी आन्दोलनका क्रममा गत भदौ २४ गते आन्दोलनकारीको कुटपिटबाट घाइते हुनुभएका नेपाली कांग्रेसका सभापति शेरबहादुर देउवाको गर्धनमाथि गम्भीर चोट लागेको र १२ टाँका लगाइएको कांग्रेसले जनाएको छ ।</p>\n<p style=\"text-align: justify;\">शुक्रबार केन्द्रीय कार्यसम्पादन समिति बैठकमा नेताहरूलाई कांग्रेस उपसभापति पूर्णबहादुर खड्काले देउवाको स्वास्थ्य अवस्थाबारे ब्रिफिङ गर्ने क्रममा उनले यस्तो जानकारी दिनुभएको हो ।</p>\n<p style=\"text-align: justify;\">ब्रिफिङका क्रममा उपसभापति खड्काले सभापति देउवाको गर्धनमाथि गम्भीर चोट लागेको र १२ टाँका लगाएको जानकारी गराएको प्रचार विभाग प्रमुख मीन विश्वकर्माले जानकारी दिनुभयो ।</p>\n<p style=\"text-align: justify;\">त्यस्तै प्रमुख विश्वकर्माले देउवा अझै सैनिक अस्पताल छाउनीमा उपचारका क्रममा रहेको जानकारी उपसभापति खड्काले बैठकमा ब्रिफिङ गरेको जानकारी दिनुभयो ।</p>\n<p style=\"text-align: justify;\">‘उहाँ सैनिक अस्पताल छाउनीमा उपचारका क्रममा रहनुभएको जानकारी उपसभापतिज्यूले बैठकमा गराउनुभयो,’ विश्वकर्माले भन्नुभयो , ‘केही दिन अझै अस्पताल राख्ने डक्टरले परामर्श दिएकाले अझै उहाँ केही दिन अस्पतालमा बस्ने जानकारी उपसभापतिज्यूले गराउनुभएको छ ।’</p>\n<p style=\"text-align: justify;\">",
  "content_text": "जेनजी आन्दोलनका क्रममा गत भदौ २४ गते आन्दोलनकारीको कुटपिटबाट घाइते हुनुभएका नेपाली कांग्रेसका सभापति शेरबहादुर देउवाको गर्धनमाथि गम्भीर चोट लागेको र १२ टाँका लगाइएको कांग्रेसले जनाएको छ । शुक्रबार केन्द्रीय कार्यसम्पादन समिति बैठकमा नेताहरूलाई कांग्रेस उपसभापति पूर्णबहादुर खड्काले देउवाको स्वास्थ्य अवस्थाबारे ब्रिफिङ गर्ने क्रममा उनले यस्तो जानकारी दिनुभएको हो । ब्रिफिङका क्रममा उपसभापति खड्काले सभापति देउवाको गर्धनमाथि गम्भीर चोट लागेको र १२ टाँका लगाएको जानकारी गराएको प्रचार विभाग प्रमुख मीन विश्वकर्माले जानकारी दिनुभयो । त्यस्तै प्रमुख विश्वकर्माले देउवा अझै सैनिक अस्पताल छाउनीमा उपचारका क्रममा रहेको जानकारी उपसभापति खड्काले बैठकमा ब्रिफिङ गरेको जानकारी दिनुभयो । ‘उहाँ सैनिक अस्पताल छाउनीमा उपचारका क्रममा रहनुभएको जानकारी उपसभापतिज्यूले बैठकमा गराउनुभयो,’ विश्वकर्माले भन्नुभयो , ‘केही दिन अझै अस्पताल राख्ने डक्टरले परामर्श दिएकाले अझै उहाँ केही दिन अस्पतालमा बस्ने जानकारी उपसभापतिज्यूले गराउनुभएको छ ।’",
  "fetched_at": "2025-09-19T11:39:02.033706Z",
  "id": "c82869159414daf3d0aa71836a119042f030773e28dab9de621a38556362949d",
  "images": [],
  "lang": "ne",
  "published_at": "2025-09-19T11:31:20Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "जेनजी आन्दोलनका क्रममा गत भदौ २४ गते आन्दोलनकारीको कुटपिटबाट घाइते हुनुभएका नेपाली कांग्रेसका सभापति शेरबहादुर देउवाको गर्धनमाथि गम्भीर चोट लागेको र १२ टाँका लगाइएको कांग्रेसले जनाएको छ । शुक्रबार केन्द्रीय कार्यसम्पादन समिति बैठकमा नेताहरूलाई कांग्रेस उपसभापति पूर्णबहादुर खड्काले देउवाको स्वास्थ्य अवस्थाबारे ब्रिफिङ गर्ने क्रममा उनले यस्तो जानकारी दिनुभएको हो । ब्रिफिङका क्रममा उपसभापति खड्काले सभापति &#8230;",
  "tags": null,
  "title": "कांग्रेस सभापति देउवाको गर्धनमाथि चोट, १२ टाँका लगाइयाे",
  "url": "https://www.nepaljapan.com/09/19/681662/",
  "version": 1
}
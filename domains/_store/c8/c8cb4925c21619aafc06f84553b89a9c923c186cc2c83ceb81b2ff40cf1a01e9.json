{
  "byline": "Sandeep bhattarai",
  "canonical_hash": "ca0c0f2c82d123b80050115511b4dbba4593d73211f76ce75528cc4093e0e663",
  "content_html": "<p style=\"text-align: justify;\">जेनजी प्रदर्शनका क्रममा गत भदौ २४ मा जिल्ला कारागार दार्चुलाबाट फरार ७१ कैदीबन्दीमध्ये ५८ जना कारागार फर्किएका छन् ।</p>\n<p style=\"text-align: justify;\">फरार मध्येका दुई कैदीबन्दी सम्पर्कमा रहेको कारागारका जेलर सरीता चन्दले जानकारी दिनुभयो । फरार कैदीबन्दीको हुलियासहित सबै ठाउँमा विवरण पठाइएको र उनीहरुको खोजी भइरहेको प्रमुख जिल्ला अधिकारी अनिल पौडेलले जानकारी दिनुभयो ।</p>\n<p style=\"text-align: justify;\">फरार कैदीबन्दी तथा थुनुवालाई तुरुन्त सम्पर्क गर्न र कानुनको पालना गर्न आग्रह गर्दै प्रशासनले सूचना जारी गरिसकेको छ । जिल्ला कारागारमा कूल ७७ कैदीबन्दीमध्ये ६ जना कारागारमै बसेका थिए ।</p>",
  "content_text": "जेनजी प्रदर्शनका क्रममा गत भदौ २४ मा जिल्ला कारागार दार्चुलाबाट फरार ७१ कैदीबन्दीमध्ये ५८ जना कारागार फर्किएका छन् । फरार मध्येका दुई कैदीबन्दी सम्पर्कमा रहेको कारागारका जेलर सरीता चन्दले जानकारी दिनुभयो । फरार कैदीबन्दीको हुलियासहित सबै ठाउँमा विवरण पठाइएको र उनीहरुको खोजी भइरहेको प्रमुख जिल्ला अधिकारी अनिल पौडेलले जानकारी दिनुभयो । फरार कैदीबन्दी तथा थुनुवालाई तुरुन्त सम्पर्क गर्न र कानुनको पालना गर्न आग्रह गर्दै प्रशासनले सूचना जारी गरिसकेको छ । जिल्ला कारागारमा कूल ७७ कैदीबन्दीमध्ये ६ जना कारागारमै बसेका थिए ।",
  "fetched_at": "2025-09-18T09:23:50.345184Z",
  "id": "c8cb4925c21619aafc06f84553b89a9c923c186cc2c83ceb81b2ff40cf1a01e9",
  "images": [],
  "lang": "ne",
  "published_at": "2025-09-18T08:50:25Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "जेनजी प्रदर्शनका क्रममा गत भदौ २४ मा जिल्ला कारागार दार्चुलाबाट फरार ७१ कैदीबन्दीमध्ये ५८ जना कारागार फर्किएका छन् । फरार मध्येका दुई कैदीबन्दी सम्पर्कमा रहेको कारागारका जेलर सरीता चन्दले जानकारी दिनुभयो । फरार कैदीबन्दीको हुलियासहित सबै ठाउँमा विवरण पठाइएको र उनीहरुको खोजी भइरहेको प्रमुख जिल्ला अधिकारी अनिल पौडेलले जानकारी दिनुभयो । फरार कैदीबन्दी तथा थुनुवालाई &#8230;",
  "tags": null,
  "title": "अन्ठाउन्न कैदीबन्दी कारागार फर्किए",
  "url": "https://www.nepaljapan.com/09/18/681446/",
  "version": 1
}
{
  "byline": "नागरिक",
  "canonical_hash": "90edbf6be31a8b5fb536d3ff6b0b025d1598c39ece473a7289eec5797b61ccee",
  "content_html": "<p><img alt=\"\" src=\"https://images.nagariknewscdn.com/2024/third-party/1758448358_Ghaite.jpg\" /></p><p> जेन-जी आन्दोलनका क्रममा घाइते भएकाहरुले गृहमन्त्री ओमप्रकाश अर्याललाई ज्ञापनपत्र बुझाएका छन् ।</p><p>आइतबार गृहमन्त्रीलाई ज्ञापनपनत्र बुझाउन गएका उनीहरूले सिंहदरबार प्रवेश नपाएपछि गेटमै धर्ना दिएका थिए । केहीबेर धर्ना गरेका उनीहरूले पछि सिंहदरबार प्रवेश गरी गृहमन्त्रीलाई ज्ञापनपत्र बुझाएका हुन् ।  </p><p>जेन-जी प्रदर्शनका क्रममा ७४ जनाले ज्यान गुमाएका छन् भने धेरै घाइते भएका छन्।  उनीहरूको विभिन्न अस्पतालमा उपचार भइरहेको छ ।  </p><p>केहीको उपचारपछि डिस्चार्ज भएको छ । भने केही अझै अस्पतालमै उपचाररत छन् । यो प्रदर्शनका क्रममा घाइते भएकाको राज्यले निशुल्क उपचार गर्ने घोषणा गरेको छ ।</p>",
  "content_text": "जेन-जी आन्दोलनका क्रममा घाइते भएकाहरुले गृहमन्त्री ओमप्रकाश अर्याललाई ज्ञापनपत्र बुझाएका छन् । आइतबार गृहमन्त्रीलाई ज्ञापनपनत्र बुझाउन गएका उनीहरूले सिंहदरबार प्रवेश नपाएपछि गेटमै धर्ना दिएका थिए । केहीबेर धर्ना गरेका उनीहरूले पछि सिंहदरबार प्रवेश गरी गृहमन्त्रीलाई ज्ञापनपत्र बुझाएका हुन् । जेन-जी प्रदर्शनका क्रममा ७४ जनाले ज्यान गुमाएका छन् भने धेरै घाइते भएका छन्। उनीहरूको विभिन्न अस्पतालमा उपचार भइरहेको छ । केहीको उपचारपछि डिस्चार्ज भएको छ । भने केही अझै अस्पतालमै उपचाररत छन् । यो प्रदर्शनका क्रममा घाइते भएकाको राज्यले निशुल्क उपचार गर्ने घोषणा गरेको छ ।",
  "fetched_at": "2025-09-21T10:20:37.449326Z",
  "id": "e39eda737cb942a3f950278a821fbfe26f1542858b32351592b24710f5eaaadf",
  "images": [
    "https://images.nagariknewscdn.com/2024/third-party/1758448358_Ghaite.jpg"
  ],
  "lang": "ne",
  "published_at": "2025-09-21T09:52:49Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "आइतबार गृहमन्त्रीलाई ज्ञापनपनत्र बुझाउन गएका उनीहरूले सिंहदरबार प्रवेश नपाएपछि गेटमै धर्ना दिएका थिए । केहीबेर धर्ना गरेका उनीहरूले पछि सिंहदरबार प्रवेश गरी गृहमन्त्रीलाई ज्ञापनपत्र बुझाएका हुन् ।...",
  "tags": null,
  "title": "सिंहदरबार गेटमा धर्ना दिएरै जेन-जी आन्दोलनका घाइतेले गृहमन्त्रीलाई बुझाए ज्ञापन",
  "url": "https://nagariknews.nagariknetwork.com/politics/injured-gen-g-movement-members-submit-memorandum-to-home-minister-while-protesting-at-singha-durbar-gate-46-44.html",
  "version": 1
}
{
  "byline": "चुमन बस्नेत,विनाेद सुवेदी",
  "canonical_hash": "f9d74904ce2648c6a4a4ab0742acad806fd242a7623f95a72564174314e0bcdd",
  "content_html": "<p><img alt=\"\" src=\"https://images.nagariknewscdn.com/2024/third-party/1705407256_biratnagar%20mahanagar.jpg\" /></p><p>जेनजी आन्दोलनका कारण विराटनगर महानगरपालिका क्षेत्रभित्रका सबै विद्यालय र कलेजहरु बिदा गरिएको छ । आन्दोलनका कारण मंगलबार र बुधबार विद्यालय र कलेजहरु बिदा गर्ने निर्णय भएको जिल्ला प्रशासन कार्यालय मोरङले जनाएको छ । सोमबार भएको प्रदर्शनमा विद्यार्थी स्कुल र कलेज पोशाकमै सहभागी भएका थिए ।</p><p>मोरङका प्रमुख जिल्ला अधिकारी इन्द्रदेव यादवले सरोकारवालाहरुको बैठकबाट भोलि र पर्सी  सम्पूर्ण शैक्षिक संस्था बिदा दिने निर्णय गरेको जानकारी दिए ।  </p><p>‘विराटनगरमा सरोकारवालाहरुले शैक्षिक संस्थाहरु विदा गर्ने निर्णय गरेको जानकारी आएको उनले बताए ।  </p><p>जेनजीको आन्दोलन उग्र बनेपछि प्याब्सन र हिसानले विद्यालय बन्दका लागि स्थानीय प्रशासनसँग पहल गरेका थिए । प्याब्सनका केन्द्रीय सल्लाहकार टीकाराम पुरीका अनुसार मंगलबार र बुधबार २ दिन विराटनगरमा विद्यालय विदा दिने हुनेछ ।</p><p>यता, विराटनगर महानगरपालिकाले पनि सूचना जारी गर्दै वर्तमान परिस्थितिका कारण मंगलबार एक दिनका लागि सम्पूर्ण महानगरपालिकाभित्रका शैक्षिक संस्था विदा दिएको जनाएको छ ।</p><figure class=\"image\"><img src=\"https://images.nagariknewscdn.com/2025/third-party/1757340246_bida%20biratnagar.jpg\" /></figure>",
  "content_text": "जेनजी आन्दोलनका कारण विराटनगर महानगरपालिका क्षेत्रभित्रका सबै विद्यालय र कलेजहरु बिदा गरिएको छ । आन्दोलनका कारण मंगलबार र बुधबार विद्यालय र कलेजहरु बिदा गर्ने निर्णय भएको जिल्ला प्रशासन कार्यालय मोरङले जनाएको छ । सोमबार भएको प्रदर्शनमा विद्यार्थी स्कुल र कलेज पोशाकमै सहभागी भएका थिए । मोरङका प्रमुख जिल्ला अधिकारी इन्द्रदेव यादवले सरोकारवालाहरुको बैठकबाट भोलि र पर्सी सम्पूर्ण शैक्षिक संस्था बिदा दिने निर्णय गरेको जानकारी दिए । ‘विराटनगरमा सरोकारवालाहरुले शैक्षिक संस्थाहरु विदा गर्ने निर्णय गरेको जानकारी आएको उनले बताए । जेनजीको आन्दोलन उग्र बनेपछि प्याब्सन र हिसानले विद्यालय बन्दका लागि स्थानीय प्रशासनसँग पहल गरेका थिए । प्याब्सनका केन्द्रीय सल्लाहकार टीकाराम पुरीका अनुसार मंगलबार र बुधबार २ दिन विराटनगरमा विद्यालय विदा दिने हुनेछ । यता, विराटनगर महानगरपालिकाले पनि सूचना जारी गर्दै वर्तमान परिस्थितिका कारण मंगलबार एक दिनका लागि सम्पूर्ण महानगरपालिकाभित्रका शैक्षिक संस्था विदा दिएको जनाएको छ ।",
  "fetched_at": "2025-09-14T16:29:42.767703Z",
  "id": "e36dd1587de2651c3c7f7fbe11635aa96dfbbae12746103c5748b229c3ba779e",
  "images": [
    "https://images.nagariknewscdn.com/2024/third-party/1705407256_biratnagar%20mahanagar.jpg",
    "https://images.nagariknewscdn.com/2025/third-party/1757340246_bida%20biratnagar.jpg"
  ],
  "lang": "ne",
  "published_at": "2025-09-08T14:06:07Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "आन्दोलनका कारण मंगलबार र बुधबार विद्यालय र कलेजहरु बिदा गर्ने निर्णय भएको जिल्ला प्रशासन कार्यालय मोरङले जनाएको छ ।...",
  "tags": null,
  "title": "जेन-जी आन्दोलनका कारण विराटनगरमा दुई दिन विद्यालय बिदा",
  "url": "https://nagariknews.nagariknetwork.com/education/two-day-school-holiday-in-biratnagar-due-to-gen-g-movement-13-30.html",
  "version": 1
}
{
  "byline": "नागरिक",
  "canonical_hash": "db01930944829641337cd2cf083e0a13a55bb0be18fcc105a05b2517040666f3",
  "content_html": "<p><img alt=\"\" src=\"https://images.nagariknewscdn.com/2025/third-party/1756638264_gaja.jpg\" /></p><p>धनुषाको विदेह नगरपालिका ३ जोगियाराबाट अवैध लागूऔषध गाँजा ४ सय ७५ किलोग्रामसहित दुई जनालाई मंगलबार बिहान प्रहरीले पक्राउ गरेको छ।</p><p>पक्राउ पर्नेहरूमा धादिङ बेनिघाट रोराङ गाउँपालिका १ बस्ने २४ वर्षीय बिराज गुम्बा र बाँके कोहलपुर पार्वतीपुर बस्ने १८ वर्षीय किशोर रहेका छन्। वीरेन्द्र बजारबाट आउँदै गरेको प्र.३.०१.०२४ च ८३२५ नम्बरको पिकअप गाडीमा लागूऔषध गाँजा ल्याउँदै गरेको खबर प्राप्त भएसँगै इलाका प्रहरी कार्यालय ढल्केवरबाट खटिएको प्रहरीले गणेशमान चारनाथ नगरपालिका ४ वीरेन्द्रबजारस्थित सडकबाट चालक बिराज र सहचालक १८ वर्षीय किशोरलाई नियन्त्रण लिएको थियो।</p><p>उनीहरूले धरानबाट उक्त गाडीमा लागूऔषध गाँजा ल्याई विदेह नगरपालिका ३ जोगियारास्थित ईट्टा भट्टामा राखेको खबर प्राप्त भएसगै उक्त स्थानबाट १९ वटा पोकामा रहेको उक्त परिमाणको गाँजा प्रहरीले फेला परेको हो। यस  विषयमा प्रहरीले थप अनुसन्धान गरिरहेको छ।</p>",
  "content_text": "धनुषाको विदेह नगरपालिका ३ जोगियाराबाट अवैध लागूऔषध गाँजा ४ सय ७५ किलोग्रामसहित दुई जनालाई मंगलबार बिहान प्रहरीले पक्राउ गरेको छ। पक्राउ पर्नेहरूमा धादिङ बेनिघाट रोराङ गाउँपालिका १ बस्ने २४ वर्षीय बिराज गुम्बा र बाँके कोहलपुर पार्वतीपुर बस्ने १८ वर्षीय किशोर रहेका छन्। वीरेन्द्र बजारबाट आउँदै गरेको प्र.३.०१.०२४ च ८३२५ नम्बरको पिकअप गाडीमा लागूऔषध गाँजा ल्याउँदै गरेको खबर प्राप्त भएसँगै इलाका प्रहरी कार्यालय ढल्केवरबाट खटिएको प्रहरीले गणेशमान चारनाथ नगरपालिका ४ वीरेन्द्रबजारस्थित सडकबाट चालक बिराज र सहचालक १८ वर्षीय किशोरलाई नियन्त्रण लिएको थियो। उनीहरूले धरानबाट उक्त गाडीमा लागूऔषध गाँजा ल्याई विदेह नगरपालिका ३ जोगियारास्थित ईट्टा भट्टामा राखेको खबर प्राप्त भएसगै उक्त स्थानबाट १९ वटा पोकामा रहेको उक्त परिमाणको गाँजा प्रहरीले फेला परेको हो। यस विषयमा प्रहरीले थप अनुसन्धान गरिरहेको छ।",
  "fetched_at": "2025-09-17T08:49:10.686177Z",
  "id": "9e10fd4f582dc46d7a505a8b3539f028ffda95b03b88d764f33a664d34d887cb",
  "images": [
    "https://images.nagariknewscdn.com/2025/third-party/1756638264_gaja.jpg"
  ],
  "lang": "ne",
  "published_at": "2025-09-17T07:52:43Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "धनुषाको विदेह नगरपालिका ३ जोगियाराबाट अवैध लागूऔषध गाँजा ४ सय ७५ किलोग्रामसहित दुई जनालाई मंगलबार बिहान प्रहरीले पक्राउ गरेको छ।...",
  "tags": null,
  "title": "चार सय ७५ किलो गाँजासहित दुई जना पक्राउ",
  "url": "https://nagariknews.nagariknetwork.com/Aparadh/two-arrested-with-475-kg-of-marijuana-10-51.html",
  "version": 1
}
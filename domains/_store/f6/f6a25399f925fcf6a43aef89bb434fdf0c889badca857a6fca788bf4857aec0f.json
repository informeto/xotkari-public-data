{
  "byline": "नागरिक",
  "canonical_hash": "9cd1b6dac254275249659fc196fc48ed972f51b2c80c8454093ff125f5a58b86",
  "content_html": "<p><img alt=\"\" src=\"https://images.nagariknewscdn.com/authors/1758188639_Sabhamukh.jpg\" /></p><p> जेन-जी प्रदर्शनपछि गुमनाम बनेका विघठित प्रतिनिधि सभाका सभामुख बिहीबार देखिएका छन् ।</p><p>बुधबारमात्रै नागरिक दैनिकले गुमनाम भएका सभामुखको खोजी गर्दै <a href=\"https://nagariknews.nagariknetwork.com/politics/where-is-the-speaker-91-64.html?click_from=category\"><strong>‘कहाँ छन् सभामुख ?’</strong></a> शीर्षकमा समाचार प्रकाशन गरेको थियो । यो समाचारका विषयमा दर्शक स्रोताले धेरै कमेन्ट गर्दै सभामुखको खोजी गरेका छन् ।  </p><p>बिहीबार भने सभामुख एकाएक जेन-जी आन्दोलनका क्रममा आगजनी गरिएको संसद भवनको अनुगमन गर्न निस्किए ।  </p><p>उनी संसद् भवन जलेको नवौँ दिनमा मात्र जलेको संसद् भवन हेर्न आइपुगेका हुन् । अर्थात आन्दोलनपछि एक राष्ट्रिय सभाका अध्यक्ष र सभामुखको हस्ताक्षरमा एक विज्ञप्ति जारी गर्नुबाहेक विगठित प्रतिनिधि सभाका सभामुख सार्वजनिक भएकै आज हो भन्दा हुन्छ ।</p><p>अनुगमनमा नेकमा एमालेका निवर्तमान सांसद महेश बर्तौलालगायतका सांसदहरु पनि सहभागि थिए । </p>",
  "content_text": "जेन-जी प्रदर्शनपछि गुमनाम बनेका विघठित प्रतिनिधि सभाका सभामुख बिहीबार देखिएका छन् । बुधबारमात्रै नागरिक दैनिकले गुमनाम भएका सभामुखको खोजी गर्दै ‘कहाँ छन् सभामुख ?’ शीर्षकमा समाचार प्रकाशन गरेको थियो । यो समाचारका विषयमा दर्शक स्रोताले धेरै कमेन्ट गर्दै सभामुखको खोजी गरेका छन् । बिहीबार भने सभामुख एकाएक जेन-जी आन्दोलनका क्रममा आगजनी गरिएको संसद भवनको अनुगमन गर्न निस्किए । उनी संसद् भवन जलेको नवौँ दिनमा मात्र जलेको संसद् भवन हेर्न आइपुगेका हुन् । अर्थात आन्दोलनपछि एक राष्ट्रिय सभाका अध्यक्ष र सभामुखको हस्ताक्षरमा एक विज्ञप्ति जारी गर्नुबाहेक विगठित प्रतिनिधि सभाका सभामुख सार्वजनिक भएकै आज हो भन्दा हुन्छ । अनुगमनमा नेकमा एमालेका निवर्तमान सांसद महेश बर्तौलालगायतका सांसदहरु पनि सहभागि थिए ।",
  "fetched_at": "2025-09-18T09:53:51.090184Z",
  "id": "f6a25399f925fcf6a43aef89bb434fdf0c889badca857a6fca788bf4857aec0f",
  "images": [
    "https://images.nagariknewscdn.com/authors/1758188639_Sabhamukh.jpg"
  ],
  "lang": "ne",
  "published_at": "2025-09-18T09:44:21Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "बुधबारमात्रै नागरिक दैनिकले गुमनाम भएका सभामुखको खोजी गर्दै ‘कहाँ छन् सभामुख ?’ शीर्षकमा समाचार प्रकाशन गरेको थियो । यो समाचारका विषयमा दर्शक स्रोताले धेरै कमेन्ट गर्दै सभामुखको खोजी गरेका छन् ।...",
  "tags": null,
  "title": "संसद् भवन जलेको ९ दिनपछि अवलोकनमा निस्किए सभामुख",
  "url": "https://nagariknews.nagariknetwork.com/politics/speaker-visits-parliament-building-9-days-after-fire-26-68.html",
  "version": 1
}
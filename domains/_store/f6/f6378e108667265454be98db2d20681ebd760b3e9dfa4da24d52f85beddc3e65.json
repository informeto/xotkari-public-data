{
  "byline": "नागरिक",
  "canonical_hash": "a7489130d16d02d659b5d100a041caa92aff6b94efe9a1e9e796d8070eb3c0f4",
  "content_html": "<p><img alt=\"\" src=\"https://images.nagariknewscdn.com/2025/third-party/1758080059_nrna.jpg\" /></p><p>गत भदौ २३ र २४ गते देशभर फैलिएको जेनजी पुस्ताको आन्दोलनका क्रममा क्षतिग्रस्त भएका भौतिक संरचनाहरूको पुनर्निर्माणमा सरकारसँग सहकार्य गर्ने प्रतिबद्धता जनाएको गैरआवासीय नेपाली संघले भग्नावशेषहरूको अवलोकन कार्य सुरु गरेको छ।</p><p>यही क्रममा भदौ ३१ गते मंगलबार संघीय संसद् भवनको अवलोकन गरिएको छ। गैरआवासीय नेपाली संघकी उपाध्यक्ष रोजीना प्रधान राई र प्रमुख कार्यकारी निर्देशक राजेन्द्र कुमार राउतको नेतृत्वमा गएको टोलीले संसद् भवनमा आगजनीबाट भएको क्षतिको प्रत्यक्ष निरीक्षण गरेको हो।</p><p>उक्त टोलीमा संघका सचिव स्वतन्त्र प्रताप शाहसहित केन्द्रीय कार्यालयका अन्य पदाधिकारीहरू र कर्मचारीहरूको पनि सक्रिय सहभागिता रहेको थियो।</p><p>संघले आन्दोलनका क्रममा भएको भौतिक र आर्थिक क्षतिको मूल्यांकन गर्दै प्रभावित संरचनाहरूको पुनःनिर्माणमा सरकारलाई आवश्यक सहयोग र सहकार्य गर्ने जनाएको छ।</p>",
  "content_text": "गत भदौ २३ र २४ गते देशभर फैलिएको जेनजी पुस्ताको आन्दोलनका क्रममा क्षतिग्रस्त भएका भौतिक संरचनाहरूको पुनर्निर्माणमा सरकारसँग सहकार्य गर्ने प्रतिबद्धता जनाएको गैरआवासीय नेपाली संघले भग्नावशेषहरूको अवलोकन कार्य सुरु गरेको छ। यही क्रममा भदौ ३१ गते मंगलबार संघीय संसद् भवनको अवलोकन गरिएको छ। गैरआवासीय नेपाली संघकी उपाध्यक्ष रोजीना प्रधान राई र प्रमुख कार्यकारी निर्देशक राजेन्द्र कुमार राउतको नेतृत्वमा गएको टोलीले संसद् भवनमा आगजनीबाट भएको क्षतिको प्रत्यक्ष निरीक्षण गरेको हो। उक्त टोलीमा संघका सचिव स्वतन्त्र प्रताप शाहसहित केन्द्रीय कार्यालयका अन्य पदाधिकारीहरू र कर्मचारीहरूको पनि सक्रिय सहभागिता रहेको थियो। संघले आन्दोलनका क्रममा भएको भौतिक र आर्थिक क्षतिको मूल्यांकन गर्दै प्रभावित संरचनाहरूको पुनःनिर्माणमा सरकारलाई आवश्यक सहयोग र सहकार्य गर्ने जनाएको छ।",
  "fetched_at": "2025-09-17T03:47:57.727196Z",
  "id": "f6378e108667265454be98db2d20681ebd760b3e9dfa4da24d52f85beddc3e65",
  "images": [
    "https://images.nagariknewscdn.com/2025/third-party/1758080059_nrna.jpg"
  ],
  "lang": "ne",
  "published_at": "2025-09-17T03:34:31Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "संघले आन्दोलनका क्रममा भएको भौतिक र आर्थिक क्षतिको मूल्यांकन गर्दै प्रभावित संरचनाहरूको पुनःनिर्माणमा सरकारलाई आवश्यक सहयोग र सहकार्य गर्ने जनाएको छ।...",
  "tags": null,
  "title": "एनआरएनएद्वारा संघीय संसद् भवनको अवलोकन",
  "url": "https://nagariknews.nagariknetwork.com/diaspora/nrna-visits-federal-parliament-building-94-95.html",
  "version": 1
}
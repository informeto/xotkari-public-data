{
  "byline": "नेपाल न्युज",
  "canonical_hash": "a0f026335856fcfe0521a205697ac32c99e6fa35d5133c082420328a5d69d2c5",
  "content_html": "<p><strong>काठमाडौँ।</strong> एसिया कप क्रिकेटमा पाकिस्तानले युएईलाई ४१ रनले हराएको छ। </p>\n\n\n\n<p>गएराती सम्पन्न खेलमा टस हारेर पहिले ब्याटिङ गरेको पाकिस्तानले २० ओभरमा ९ विकेट गुमाएर १४६ रन बनाएको थियो । जवाफमा युएईले १७.४ ओभरमा केवल १०५ रन मात्र बनाउन सक्यो र अलआउट भयो ।</p>\n\n\n\n<p>पाकिस्तानका फखर जमानले ५०, शाहीन अफ्रिदीले २९ रन बनाए । युएईका जुनैद सिद्दिकीले चार&nbsp;विकेट लिए भने राहुल चोप्राले ३५ रन बनाए ।&nbsp;जितसँगै पाकिस्तानले सुपर ४&nbsp;मा नै &nbsp;स्थान पक्का गरेको छ ।&nbsp;समूह ‘ए’ मा लगातार दुई खेल जितेको भारत शीर्ष स्थानमा छ ।</p>\n\n\n\n<p>&nbsp;यो समूहको अन्तिम खेलमा ओमानले भारतको सामना गर्नेछ । समूह ‘ए’मा भारत चार अंकसहित शीर्ष स्थानमा छ भने समान अंक रहेको पाकिस्तान दोस्रो स्थानमा छ ।</p>",
  "content_text": "काठमाडौँ। एसिया कप क्रिकेटमा पाकिस्तानले युएईलाई ४१ रनले हराएको छ। गएराती सम्पन्न खेलमा टस हारेर पहिले ब्याटिङ गरेको पाकिस्तानले २० ओभरमा ९ विकेट गुमाएर १४६ रन बनाएको थियो । जवाफमा युएईले १७.४ ओभरमा केवल १०५ रन मात्र बनाउन सक्यो र अलआउट भयो । पाकिस्तानका फखर जमानले ५०, शाहीन अफ्रिदीले २९ रन बनाए । युएईका जुनैद सिद्दिकीले चार विकेट लिए भने राहुल चोप्राले ३५ रन बनाए । जितसँगै पाकिस्तानले सुपर ४ मा नै स्थान पक्का गरेको छ । समूह ‘ए’ मा लगातार दुई खेल जितेको भारत शीर्ष स्थानमा छ । यो समूहको अन्तिम खेलमा ओमानले भारतको सामना गर्नेछ । समूह ‘ए’मा भारत चार अंकसहित शीर्ष स्थानमा छ भने समान अंक रहेको पाकिस्तान दोस्रो स्थानमा छ ।",
  "fetched_at": "2025-09-18T01:42:47.635242Z",
  "id": "bbf9ec92b35cd6f2379d190e68d18245bbdc9b8fd501cfdc9928804010238294",
  "images": [],
  "lang": "en",
  "published_at": "2025-09-18T01:29:21Z",
  "source": {
    "domain": "nepalnews.com",
    "id": "nepalnews",
    "name": "Nepalnews"
  },
  "summary": "काठमाडौँ। एसिया कप क्रिकेटमा पाकिस्तानले युएईलाई ४१ रनले हराएको छ।  गएराती सम्पन्न खेलमा टस हारेर पहिले ब्याटिङ गरेको पाकिस्तानले २० ओभरमा ९ विकेट गुमाएर १४६ रन बनाएको थियो । जवाफमा युएईले १७.४ ओभरमा केवल १०५ रन मात्र बनाउन सक्यो र अलआउट भयो । पाकिस्तानका फखर जमानले ५०, शाहीन अफ्रिदीले २९ रन बनाए । युएईका जुनैद [&#8230;]",
  "tags": null,
  "title": "पाकिस्तान एसिया कपको सुपर फोरमा",
  "url": "https://nepalnews.com/2025/09/18/pakistan-in-asia-cup-super-four/",
  "version": 1
}
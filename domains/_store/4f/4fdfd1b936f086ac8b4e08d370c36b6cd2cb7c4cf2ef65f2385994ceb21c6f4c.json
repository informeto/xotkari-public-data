{
  "byline": "महेश्वर चामलिङ राई",
  "canonical_hash": "59cd958fc06e6205d91607d3bf937bf4972a10e9014128c50f01775c1a2b941e",
  "content_html": "<p><img alt=\"\" src=\"https://images.nagariknewscdn.com/2025/third-party/1758289163_Udayapur%20News.jpg\" /></p><p>जेन-जी आन्दोलनका सहिदको सम्मान तथा दशौँ संविधान दिवसको उपलक्ष्यमा शुक्रबार साँझ उदयपुरमा दीप प्रज्वलन गरिएको छ । नेकपा (माओबादी केन्द्र)को त्रियुगा नगर कमिटीको आयोजनामा दीप प्रज्वलन गरिएको हो ।  </p><p>त्रियुगा नगरपालिका-३ बसपार्कस्थित जेन-जी आन्दोलनकारीले आगजनी गरी ध्वस्त पारेको कार्यालय परिसरमा भेला भएका जिल्ला, प्रदेश तथा नगरस्तरीय नेता कार्यकर्ता दीप प्रज्वलन कार्यक्रममा सहभागी थिए ।</p><p>कार्यक्रममा प्रदेससभा सदस्य सम्झना पाख्रिन, जिल्ला समन्वय कमिटी संयोजक द्रोण पौडेल, त्रियुगा नगर कमिटी अध्यक्ष मानबहादुर राई र उपाध्यक्ष राजन खतिवडालगायतले जेन-जी आन्दोलनका सहिदहरुको सम्झनामा एउटा ठूलो मैनबत्ती र संविधान जारी भएको १० वर्ष पुगेको संकेतस्वरुप १० वटा मैनबत्ती प्रज्वलन गरेका थिए ।</p><p>माओबादीले जिल्लाका ८ वटै स्थानीयतहमा शुक्रबार साँझ सहिदको सम्झना र संविधान दिवसको अवसर पारेर दीप प्रज्वलन गरेको जनाएको छ । </p>",
  "content_text": "जेन-जी आन्दोलनका सहिदको सम्मान तथा दशौँ संविधान दिवसको उपलक्ष्यमा शुक्रबार साँझ उदयपुरमा दीप प्रज्वलन गरिएको छ । नेकपा (माओबादी केन्द्र)को त्रियुगा नगर कमिटीको आयोजनामा दीप प्रज्वलन गरिएको हो । त्रियुगा नगरपालिका-३ बसपार्कस्थित जेन-जी आन्दोलनकारीले आगजनी गरी ध्वस्त पारेको कार्यालय परिसरमा भेला भएका जिल्ला, प्रदेश तथा नगरस्तरीय नेता कार्यकर्ता दीप प्रज्वलन कार्यक्रममा सहभागी थिए । कार्यक्रममा प्रदेससभा सदस्य सम्झना पाख्रिन, जिल्ला समन्वय कमिटी संयोजक द्रोण पौडेल, त्रियुगा नगर कमिटी अध्यक्ष मानबहादुर राई र उपाध्यक्ष राजन खतिवडालगायतले जेन-जी आन्दोलनका सहिदहरुको सम्झनामा एउटा ठूलो मैनबत्ती र संविधान जारी भएको १० वर्ष पुगेको संकेतस्वरुप १० वटा मैनबत्ती प्रज्वलन गरेका थिए । माओबादीले जिल्लाका ८ वटै स्थानीयतहमा शुक्रबार साँझ सहिदको सम्झना र संविधान दिवसको अवसर पारेर दीप प्रज्वलन गरेको जनाएको छ ।",
  "fetched_at": "2025-09-19T13:52:32.130650Z",
  "id": "4fdfd1b936f086ac8b4e08d370c36b6cd2cb7c4cf2ef65f2385994ceb21c6f4c",
  "images": [
    "https://images.nagariknewscdn.com/2025/third-party/1758289163_Udayapur%20News.jpg"
  ],
  "lang": "ne",
  "published_at": "2025-09-19T13:40:02Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "त्रियुगा नगरपालिका-३ बसपार्कस्थित जेन-जी आन्दोलनकारीले आगजनी गरी ध्वस्त पारेको कार्यालय परिसरमा भेला भएर दीप प्रज्वलन गरिएको हो ।...",
  "tags": null,
  "title": "जेन-जी सहिदको सम्मानमा उदयपुरमा दीप प्रज्वलन",
  "url": "https://nagariknews.nagariknetwork.com/politics/lamp-lighting-ceremony-in-udaipur-in-honor-of-gen-g-martyrs-49-37.html",
  "version": 1
}
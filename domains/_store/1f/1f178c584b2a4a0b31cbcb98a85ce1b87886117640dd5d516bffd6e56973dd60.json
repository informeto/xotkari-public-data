{
  "byline": "नागरिक",
  "canonical_hash": "98ecfa8c129bfd06e3ab2da36c6ec5c188130fa67a76609946541a8db20050ff",
  "content_html": "<p><img alt=\"\" src=\"https://images.nagariknewscdn.com/2025/third-party/1752995504_nagarika-1200x560.jpg\" /></p><p>नेपाली साहित्यको क्षेत्रमा योगदान पुर्‍याएका अग्रज एक स्रष्टालाई हरेक वर्ष पुरस्कृत गर्ने उद्देश्यले ‘पोतपवित्रा-प्रवीण स्मृति पुरस्कार’ को स्थापना गरिएकाे छ।   </p><p>विसं २०८३ सालदेखि साहित्यिक समारोहको आयोजना गरेर हरेक वर्ष पुरस्कृत गरिने उक्त पुरस्कारका लागि स्याङ्जा, करादीखोलाका ज्ञानप्रसाद - कमला उपाध्यायका घरपरिवारले ‘पोतपवित्रा - प्रवीण स्मृति पुरस्कार कोष’ को स्थापना गरेको छ।</p><p>उक्त पुरस्कार स्व. पोतप्रसाद उपाध्याय, स्व. पवित्रादेवी उपाध्याय र स्व. प्रवीण ज्ञवालीको स्मृतिमा स्थापना गरिएको  हाे। उक्त पुरस्कारकाे पहिलो वर्ष एघार हजार एक सय एघार, दोस्रो वर्ष बाह्र हजार दुई सय बाह्र र तेस्रो वर्ष तेह्र हजार तीन सय तेह्र नगद राशि  रहने छ। साेही अनुपातमा पुरस्कारकाे राशि बढाउँदै लगिने पारिवारिक स्राेतले जनाएकाे छ।</p>",
  "content_text": "नेपाली साहित्यको क्षेत्रमा योगदान पुर्‍याएका अग्रज एक स्रष्टालाई हरेक वर्ष पुरस्कृत गर्ने उद्देश्यले ‘पोतपवित्रा-प्रवीण स्मृति पुरस्कार’ को स्थापना गरिएकाे छ। विसं २०८३ सालदेखि साहित्यिक समारोहको आयोजना गरेर हरेक वर्ष पुरस्कृत गरिने उक्त पुरस्कारका लागि स्याङ्जा, करादीखोलाका ज्ञानप्रसाद - कमला उपाध्यायका घरपरिवारले ‘पोतपवित्रा - प्रवीण स्मृति पुरस्कार कोष’ को स्थापना गरेको छ। उक्त पुरस्कार स्व. पोतप्रसाद उपाध्याय, स्व. पवित्रादेवी उपाध्याय र स्व. प्रवीण ज्ञवालीको स्मृतिमा स्थापना गरिएको हाे। उक्त पुरस्कारकाे पहिलो वर्ष एघार हजार एक सय एघार, दोस्रो वर्ष बाह्र हजार दुई सय बाह्र र तेस्रो वर्ष तेह्र हजार तीन सय तेह्र नगद राशि रहने छ। साेही अनुपातमा पुरस्कारकाे राशि बढाउँदै लगिने पारिवारिक स्राेतले जनाएकाे छ।",
  "fetched_at": "2025-09-19T05:53:14.928909Z",
  "id": "1f178c584b2a4a0b31cbcb98a85ce1b87886117640dd5d516bffd6e56973dd60",
  "images": [
    "https://images.nagariknewscdn.com/2025/third-party/1752995504_nagarika-1200x560.jpg"
  ],
  "lang": "ne",
  "published_at": "2025-09-19T05:36:18Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "नेपाली साहित्यको क्षेत्रमा योगदान पुर्‍याएका अग्रज एक स्रष्टालाई हरेक वर्ष पुरस्कृत गर्ने उद्देश्यले ‘पोतपवित्रा-प्रवीण स्मृति पुरस्कार’ को स्थापना गरिएकाे छ।...",
  "tags": null,
  "title": "अग्रज स्रष्टालाई ‘पोतपवित्रा-प्रवीण स्मृति पुरस्कार’",
  "url": "https://nagariknews.nagariknetwork.com/arts/establishment-of-the-potapavitra-praveen-memorial-award-99-27.html",
  "version": 1
}
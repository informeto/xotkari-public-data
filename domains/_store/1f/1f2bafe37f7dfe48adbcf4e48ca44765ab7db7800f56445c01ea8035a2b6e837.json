{
  "byline": "न्युज अफ नेपाल",
  "canonical_hash": "87c1bde17b3cd71e0c48bf790e0b998f019c5d2864c2c27015866d94c4004de5",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/05/mausam-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ । </strong></p>\n\n\n\n<p>हाल मनसुनको न्यून चापीय रेखा सरदर स्थानमा रहेकाले देशभर सामान्यतया बदली रहेको छ। मौसम पूर्वानुमान महाशाखाका अनुसार बागमती, गण्डकी, कर्णाली प्रदेशका थोरै स्थान र अन्य प्रदेशका केही स्थानमा हल्कादेखि मध्यम वर्षा भइरहेको छ।</p>\n\n\n\n<p>आज दिउँसो बागमती र लुम्बिनी प्रदेशसहित पहाडी भूभागका धेरै स्थानमा मध्यम वर्षा र कोशी, बागमती, कर्णाली तथा लुम्बिनीका केही भागमा भारी वर्षा हुने सम्भावना छ। राति पनि कोशी, मधेस, बागमती र गण्डकी प्रदेशका थोरै स्थानमा मध्यम वर्षा र कोशी, बागमती, लुम्बिनी र कर्णालीका एक–दुई स्थानमा भारी वर्षा हुने भएकाले सतर्कता अपनाउन महाशाखाले आग्रह गरेको छ।</p>",
  "content_text": "काठमाडौँ । हाल मनसुनको न्यून चापीय रेखा सरदर स्थानमा रहेकाले देशभर सामान्यतया बदली रहेको छ। मौसम पूर्वानुमान महाशाखाका अनुसार बागमती, गण्डकी, कर्णाली प्रदेशका थोरै स्थान र अन्य प्रदेशका केही स्थानमा हल्कादेखि मध्यम वर्षा भइरहेको छ। आज दिउँसो बागमती र लुम्बिनी प्रदेशसहित पहाडी भूभागका धेरै स्थानमा मध्यम वर्षा र कोशी, बागमती, कर्णाली तथा लुम्बिनीका केही भागमा भारी वर्षा हुने सम्भावना छ। राति पनि कोशी, मधेस, बागमती र गण्डकी प्रदेशका थोरै स्थानमा मध्यम वर्षा र कोशी, बागमती, लुम्बिनी र कर्णालीका एक–दुई स्थानमा भारी वर्षा हुने भएकाले सतर्कता अपनाउन महाशाखाले आग्रह गरेको छ।",
  "fetched_at": "2025-09-17T01:43:34.995556Z",
  "id": "1f2bafe37f7dfe48adbcf4e48ca44765ab7db7800f56445c01ea8035a2b6e837",
  "images": [
    "https://newsofnepal.com/wp-content/uploads/2025/05/mausam-150x150.jpg"
  ],
  "lang": "ne",
  "published_at": "2025-09-17T01:33:30Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/05/mausam-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौँ । हाल मनसुनको न्यून चापीय रेखा सरदर स्थानमा रहेकाले देशभर सामान्यतया बदली रहेको छ। मौसम पूर्वानुमान महाशाखाका अनुसार बागमती, गण्डकी, कर्णाली प्रदेशका थोरै स्थान र अन्य प्रदेशका केही स्थानमा हल्कादेखि मध्यम वर्षा भइरहेको छ। आज दिउँसो बागमती र लुम्बिनी प्रदेशसहित पहाडी भूभागका धेरै स्थानमा मध्यम वर्षा र कोशी, बागमती, कर्णाली तथा लुम्बिनीका केही भागमा [&#8230;]",
  "tags": null,
  "title": "आज देशभर बदली, विभिन्न प्रदेशमा भारी वर्षाको सम्भावना",
  "url": "https://newsofnepal.com/2025/09/17/731667/",
  "version": 1
}
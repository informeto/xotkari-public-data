{
  "byline": "न्युज अफ नेपाल",
  "canonical_hash": "199aa606fd9b3b1975280ff981f84625b2262211a2a601ddb9af727a0400a23b",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/sadak-1-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ । </strong></p>\n\n\n\n<p>देशका विभिन्न प्रमुख राजमार्ग अवरुद्ध हुँदा यात्रुहरू अलपत्र परेका छन् । कोशी राजमार्ग, सिद्धिचरण लोकमार्ग, गल्छि–त्रिशूली सडक, अरनिको राजमार्ग, नारायणगढ–मुग्लिन सडकखण्ड, कालीगण्डकी करिडोर, पूर्व–पश्चिम राजमार्ग, रत्न राजमार्ग र मध्यपहाडी लोकमार्गका विभिन्न क्षेत्रमा सडक अवरोध भएको हो ।</p>\n\n\n\n<p>दशैंको पूर्वसन्ध्यामा राजमार्ग अवरुद्ध भएपछि यात्रामा रहेका सर्वसाधारण मर्कामा परेका छन् । सिंहदरबारमा भौतिक, पूर्वाधार तथा यातायात मन्त्रीसमेत रहेका कुलमान घिसिङको नेतृत्वमा आकस्मिक बैठक बसेर सडक खुलाउनेबारे छलफल भइरहेको छ ।</p>\n\n\n\n<p>सडक विभाग, गृह मन्त्रालय, यातायात व्यवसायी महासंघ, मजदुर र सुरक्षा निकायका प्रतिनिधिहरूले अवस्थाबारे जानकारी गराएका छन् । नारायणगढ–मुग्लिन सडकखण्ड शुक्रबार रातिदेखि अवरुद्ध रहँदा यात्रुहरू निरन्तर अलपत्र परेका छन् । पहिरो झर्ने क्रम नरोकिँदा सडक खुलाउन कठिनाइ भएको अधिकारीहरूले बताएका छन् ।</p>\n\n\n\n<figure class=\"wp-block-image size-large is-resized\"><img alt=\"\" class=\"wp-image-732320\" height=\"768\" src=\"https://newsofnepal.com/wp-content/uploads/2025/09/Route-123-676x768.jpg\" style=\"width: 839px; height: auto;\" width=\"676\" /></figure>",
  "content_text": "काठमाडौँ । देशका विभिन्न प्रमुख राजमार्ग अवरुद्ध हुँदा यात्रुहरू अलपत्र परेका छन् । कोशी राजमार्ग, सिद्धिचरण लोकमार्ग, गल्छि–त्रिशूली सडक, अरनिको राजमार्ग, नारायणगढ–मुग्लिन सडकखण्ड, कालीगण्डकी करिडोर, पूर्व–पश्चिम राजमार्ग, रत्न राजमार्ग र मध्यपहाडी लोकमार्गका विभिन्न क्षेत्रमा सडक अवरोध भएको हो । दशैंको पूर्वसन्ध्यामा राजमार्ग अवरुद्ध भएपछि यात्रामा रहेका सर्वसाधारण मर्कामा परेका छन् । सिंहदरबारमा भौतिक, पूर्वाधार तथा यातायात मन्त्रीसमेत रहेका कुलमान घिसिङको नेतृत्वमा आकस्मिक बैठक बसेर सडक खुलाउनेबारे छलफल भइरहेको छ । सडक विभाग, गृह मन्त्रालय, यातायात व्यवसायी महासंघ, मजदुर र सुरक्षा निकायका प्रतिनिधिहरूले अवस्थाबारे जानकारी गराएका छन् । नारायणगढ–मुग्लिन सडकखण्ड शुक्रबार रातिदेखि अवरुद्ध रहँदा यात्रुहरू निरन्तर अलपत्र परेका छन् । पहिरो झर्ने क्रम नरोकिँदा सडक खुलाउन कठिनाइ भएको अधिकारीहरूले बताएका छन् ।",
  "fetched_at": "2025-09-20T08:26:52.267812Z",
  "id": "1f343a59fe10feccad1876eafbec699e8df99b3539cee8b3dbcbd2f334ca15cd",
  "images": [
    "https://newsofnepal.com/wp-content/uploads/2025/09/sadak-1-150x150.png",
    "https://newsofnepal.com/wp-content/uploads/2025/09/Route-123-676x768.jpg"
  ],
  "lang": "ne",
  "published_at": "2025-09-20T08:04:59Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/sadak-1-150x150.png\" style=\"display: block; margin-bottom: 5px; clear: both;\" width=\"150\" />काठमाडौँ । देशका विभिन्न प्रमुख राजमार्ग अवरुद्ध हुँदा यात्रुहरू अलपत्र परेका छन् । कोशी राजमार्ग, सिद्धिचरण लोकमार्ग, गल्छि–त्रिशूली सडक, अरनिको राजमार्ग, नारायणगढ–मुग्लिन सडकखण्ड, कालीगण्डकी करिडोर, पूर्व–पश्चिम राजमार्ग, रत्न राजमार्ग र मध्यपहाडी लोकमार्गका विभिन्न क्षेत्रमा सडक अवरोध भएको हो । दशैंको पूर्वसन्ध्यामा राजमार्ग अवरुद्ध भएपछि यात्रामा रहेका सर्वसाधारण मर्कामा परेका छन् । सिंहदरबारमा भौतिक, पूर्वाधार तथा [&#8230;]",
  "tags": null,
  "title": "दशैंअघि मुख्य राजमार्गहरू अवरुद्ध, यात्रु अलपत्र",
  "url": "https://newsofnepal.com/2025/09/20/732318/",
  "version": 1
}
{
  "byline": "Prakash Timalsina",
  "canonical_hash": "4f4fdd445cdcfacbe5c8a34e698e05c4814ab8d2a2a31bd7a5b85dfc43f8835a",
  "content_html": "<p>काठमाडौं (हाम्रो खेलकुद)- <strong>नेपाल साफ यु-१७ च्याम्पियनसिपको सेमिफाइनलमा प्रवेश गरेको छ। बंगलादेशले आज श्रीलंकालाई ४-० ले हराएपछि नेपाल सेमिफाइनलमा पुगेको हो।</strong></p>\n\n\n\n<p>श्रीलंका पराजित भएसँगै दुई खेलबाट ३ अंक बनाएर नेपाल समूह &#8216;ए&#8217; को उपविजेताको हैसियतमा अन्तिम चारमा पुगेको हो।</p>\n\n\n\n<p>बंलादेशको जितमा मोहम्मद रिफत काजीले ह्याट्रिक पूरा गरे। अर्को गोल मोहम्मद आरिफले गरे। यो सँगै बंगलादेश लगातारको दोस्रो जितमा ६ अंक जोडेर समूह विजेता बन्दै सेमिफाइनलमा पुगेको छ।</p>\n\n\n\n<p>बंगलादेशले नेपाललाई पनि ४-० को फराकिलो अन्तरमा हराएको थियो। नेपालले पहिलो खेलमा श्रीलंकालाई २-० ले हराएको थियो। नेपाल र बङ्गलादेश दुवैसँग हारेको श्रीलंका भने अंक बिहिन बन्दै समूह चरणबाटै बाहिरियो।‌</p><p>The post <a href=\"https://www.hamrokhelkud.com/football/165881.html\">बंगलादेशसँगै नेपाल सेमिफाइनलमा</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "काठमाडौं (हाम्रो खेलकुद)- नेपाल साफ यु-१७ च्याम्पियनसिपको सेमिफाइनलमा प्रवेश गरेको छ। बंगलादेशले आज श्रीलंकालाई ४-० ले हराएपछि नेपाल सेमिफाइनलमा पुगेको हो। श्रीलंका पराजित भएसँगै दुई खेलबाट ३ अंक बनाएर नेपाल समूह ‘ए’ को उपविजेताको हैसियतमा अन्तिम चारमा पुगेको हो। बंलादेशको जितमा मोहम्मद रिफत काजीले ह्याट्रिक पूरा गरे। अर्को गोल मोहम्मद आरिफले गरे। यो सँगै बंगलादेश लगातारको दोस्रो जितमा ६ अंक जोडेर समूह विजेता बन्दै सेमिफाइनलमा पुगेको छ। बंगलादेशले नेपाललाई पनि ४-० को फराकिलो अन्तरमा हराएको थियो। नेपालले पहिलो खेलमा श्रीलंकालाई २-० ले हराएको थियो। नेपाल र बङ्गलादेश दुवैसँग हारेको श्रीलंका भने अंक बिहिन बन्दै समूह चरणबाटै बाहिरियो।‌ The post बंगलादेशसँगै नेपाल सेमिफाइनलमा first appeared on हाम्रो खेलकुद .",
  "fetched_at": "2025-09-21T17:17:58.940852Z",
  "id": "1f2da506c99ca20349e1918ddd78545b52d78af98d5f3c5a33b5c0db69402e2a",
  "images": [],
  "lang": "ne",
  "published_at": "2025-09-21T16:13:49Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>काठमाडौं (हाम्रो खेलकुद)- नेपाल साफ यु-१७ च्याम्पियनसिपको सेमिफाइनलमा प्रवेश गरेको छ। बंगलादेशले आज श्रीलंकालाई ४-० ले हराएपछि नेपाल सेमिफाइनलमा पुगेको हो। श्रीलंका पराजित भएसँगै दुई खेलबाट ३ अंक बनाएर नेपाल समूह &#8216;ए&#8217; को उपविजेताको हैसियतमा अन्तिम चारमा पुगेको हो। बंलादेशको जितमा मोहम्मद रिफत काजीले ह्याट्रिक पूरा गरे। अर्को गोल मोहम्मद आरिफले गरे। यो सँगै बंगलादेश [&#8230;]</p>\n<p>The post <a href=\"https://www.hamrokhelkud.com/football/165881.html\">बंगलादेशसँगै नेपाल सेमिफाइनलमा</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "बंगलादेशसँगै नेपाल सेमिफाइनलमा",
  "url": "https://www.hamrokhelkud.com/football/165881.html",
  "version": 1
}
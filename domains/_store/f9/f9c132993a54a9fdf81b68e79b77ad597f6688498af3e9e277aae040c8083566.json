{
  "byline": "नेपाल जापान",
  "canonical_hash": "ba133de529d62884d7edba8bda719d020eacbd5aec8dedc912cc2ed946097098",
  "content_html": "<p style=\"text-align: justify;\">नेपाली नागरिकलाई नक्कली भुटानी शरणार्थी बनाएर तेस्रो मुलुक पठाउने काण्डको अनुसन्धानलाई तीब्रता दिनुभएका नेपाल प्रहरीको केन्द्रीय अनुसन्धान ब्युरो (सिआईबी)का तत्कालीन प्रमुख डा. मनोजकुमार केसीलाई पुनः सोही जिम्मेवारी दिइएको छ ।</p>\n<p style=\"text-align: justify;\">केसी नेतृत्वको अपराध अनुसन्धान कार्यालयले २०७९ चैत १२ मा भुटानी शरणार्थी बनाएर अमेरिका पठाइदिन्छु भन्दै असुली गरेको आरोपमा मोरङका केशव दुलाल, ललितपुरका सानु भण्डारी र पाँचथरका टेक गुरुङलाई पक्राउ गरेको थियो ।</p>\n<p style=\"text-align: justify;\">दुलाल र भण्डारीको बयानबाट भुटानी शरणार्थी प्रकरणमा गृह मन्त्रालयका उच्च पदस्थहरु अधिकारीहरु नै यो प्रकरणमा संलग्न रहेको खुलेको थियो ।</p>\n<p style=\"text-align: justify;\">केसी नेतृत्वको टोलीले भुटानी शरणार्थी प्रकरणमा पूर्वगृहमन्त्री बालकृष्ण खाँणलाई समेत पक्राउ गरेको थियो । यही प्रकरणमा ठूला नेताहरु पक्राउ पर्ने देखेरै तत्कालीन सरकार ढलेको बताउने गरिन्छ ।</p>\n<p style=\"text-align: justify;\">रातारात नेपाली कांग्रेस र नेकपा एमालेको सरकार बनेपछि कांग्रेसकै दबाबका कारण केसीलाई जिम्मेवारीबाट हटाइएको थियो भने त्यसयता उहाँ प्रदेश समन्वय विभागमा कार्यरत हुनुहुन्थ्यो ।</p>\n<p style=\"text-align: justify;\">",
  "content_text": "नेपाली नागरिकलाई नक्कली भुटानी शरणार्थी बनाएर तेस्रो मुलुक पठाउने काण्डको अनुसन्धानलाई तीब्रता दिनुभएका नेपाल प्रहरीको केन्द्रीय अनुसन्धान ब्युरो (सिआईबी)का तत्कालीन प्रमुख डा. मनोजकुमार केसीलाई पुनः सोही जिम्मेवारी दिइएको छ । केसी नेतृत्वको अपराध अनुसन्धान कार्यालयले २०७९ चैत १२ मा भुटानी शरणार्थी बनाएर अमेरिका पठाइदिन्छु भन्दै असुली गरेको आरोपमा मोरङका केशव दुलाल, ललितपुरका सानु भण्डारी र पाँचथरका टेक गुरुङलाई पक्राउ गरेको थियो । दुलाल र भण्डारीको बयानबाट भुटानी शरणार्थी प्रकरणमा गृह मन्त्रालयका उच्च पदस्थहरु अधिकारीहरु नै यो प्रकरणमा संलग्न रहेको खुलेको थियो । केसी नेतृत्वको टोलीले भुटानी शरणार्थी प्रकरणमा पूर्वगृहमन्त्री बालकृष्ण खाँणलाई समेत पक्राउ गरेको थियो । यही प्रकरणमा ठूला नेताहरु पक्राउ पर्ने देखेरै तत्कालीन सरकार ढलेको बताउने गरिन्छ । रातारात नेपाली कांग्रेस र नेकपा एमालेको सरकार बनेपछि कांग्रेसकै दबाबका कारण केसीलाई जिम्मेवारीबाट हटाइएको थियो भने त्यसयता उहाँ प्रदेश समन्वय विभागमा कार्यरत हुनुहुन्थ्यो ।",
  "fetched_at": "2025-09-21T14:52:55.706365Z",
  "id": "f9c132993a54a9fdf81b68e79b77ad597f6688498af3e9e277aae040c8083566",
  "images": [],
  "lang": "ne",
  "published_at": "2025-09-21T14:46:27Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "नेपाली नागरिकलाई नक्कली भुटानी शरणार्थी बनाएर तेस्रो मुलुक पठाउने काण्डको अनुसन्धानलाई तीब्रता दिनुभएका नेपाल प्रहरीको केन्द्रीय अनुसन्धान ब्युरो (सिआईबी)का तत्कालीन प्रमुख डा. मनोजकुमार केसीलाई पुनः सोही जिम्मेवारी दिइएको छ । केसी नेतृत्वको अपराध अनुसन्धान कार्यालयले २०७९ चैत १२ मा भुटानी शरणार्थी बनाएर अमेरिका पठाइदिन्छु भन्दै असुली गरेको आरोपमा मोरङका केशव दुलाल, ललितपुरका सानु भण्डारी र &#8230;",
  "tags": null,
  "title": "भुटानी शरणार्थी काण्डको अनुसन्धानकर्ता डा. केसीलाई सिआईबीको जिम्मेवारी",
  "url": "https://www.nepaljapan.com/09/21/681985/",
  "version": 1
}
{
  "byline": "Sandeep bhattarai",
  "canonical_hash": "c75f76d9518af5b07cddf87644bedc2b4ce5141148ff4457b369d78f676a8274",
  "content_html": "<p style=\"text-align: justify;\">सुनको मूल्य हालसम्मकै उच्च विन्दुमा पुगेको छ । आज सुन प्रतितोला रू दुई लाख १७ हजार ८०० मा खरिद बिक्री हुने नेपाल सुनचाँदी व्यवसायी महासङ्घले जनाएको छ ।</p>\n<p style=\"text-align: justify;\">आइतबार प्रतितोला रू दुई लाख १७ हजार १०० मा खरिदबिक्री भएकोमा आज रू सात सय बढेको हो । त्यस्तै, आज चाँदी प्रतितोला रू दुई हजार छ सय ५० मा खरिद बिक्री हुनेछ । आइतबार चाँदीको मूल्य प्रति तोला रु.दू हजार ६२० मा कारोबार भएको थियो ।</p>\n<p style=\"text-align: justify;\">अन्तरराष्ट्रिय बजारमा आज सुन प्रतिऔंस तीन हजार छ सय ९१ अमेरिकी डलर हाराहारीमा कारोबार भइरहेको छ ।</p>",
  "content_text": "सुनको मूल्य हालसम्मकै उच्च विन्दुमा पुगेको छ । आज सुन प्रतितोला रू दुई लाख १७ हजार ८०० मा खरिद बिक्री हुने नेपाल सुनचाँदी व्यवसायी महासङ्घले जनाएको छ । आइतबार प्रतितोला रू दुई लाख १७ हजार १०० मा खरिदबिक्री भएकोमा आज रू सात सय बढेको हो । त्यस्तै, आज चाँदी प्रतितोला रू दुई हजार छ सय ५० मा खरिद बिक्री हुनेछ । आइतबार चाँदीको मूल्य प्रति तोला रु.दू हजार ६२० मा कारोबार भएको थियो । अन्तरराष्ट्रिय बजारमा आज सुन प्रतिऔंस तीन हजार छ सय ९१ अमेरिकी डलर हाराहारीमा कारोबार भइरहेको छ ।",
  "fetched_at": "2025-09-22T05:54:10.668388Z",
  "id": "f9cbcc7b939b66395d230e60c1ffbbfa5054ee4a9aa39b3909e55a14fa7fcfaa",
  "images": [],
  "lang": "ne",
  "published_at": "2025-09-22T05:52:11Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "सुनको मूल्य हालसम्मकै उच्च विन्दुमा पुगेको छ । आज सुन प्रतितोला रू दुई लाख १७ हजार ८०० मा खरिद बिक्री हुने नेपाल सुनचाँदी व्यवसायी महासङ्घले जनाएको छ । आइतबार प्रतितोला रू दुई लाख १७ हजार १०० मा खरिदबिक्री भएकोमा आज रू सात सय बढेको हो । त्यस्तै, आज चाँदी प्रतितोला रू दुई हजार छ सय &#8230;",
  "tags": null,
  "title": "सुनको मूल्य हालसम्मकै उच्च विन्दुमा, आज कति पुग्यो तोलाको ?",
  "url": "https://www.nepaljapan.com/09/22/682069/",
  "version": 1
}
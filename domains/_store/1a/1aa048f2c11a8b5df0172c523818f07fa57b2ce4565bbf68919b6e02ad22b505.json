{
  "byline": "नागरिक",
  "canonical_hash": "eb0389deece251589baefcecd5853a42b02010bd7a370f4e3f2bba9b79bc790a",
  "content_html": "<p><img alt=\"\" src=\"https://images.nagariknewscdn.com/authors/1757929318_NOTE%20(1).jpg\" /></p><p>नेपाल राष्ट्र बैंकले सुकिला नोट बाँड्न थालेको छ।  </p><p>नेपाल राष्ट्र बैंकले थापाथलीस्थित आफ्नो कार्यालयबाट सोमबारदेखि सुकिला नोट वितरण सुरु गरेको हो । बैंकका अनुसार जनही एक सेट सटही गर्न पाइने छन् ।</p><p>देशको अहिलेको स्थितिले गर्दा सुकिला नोट वितरणमा अहिले अलि न्यून सहभागिता रहेको देखिन्छ । दशैंमा माग हुने साना दरका नोट सटहीका लागि राष्ट्र बैङ्कको थापाथलीस्थित मुद्रा व्यवस्थापन विभाग प्रदेशस्थित कार्यालयहरू विराटनगर, जनकपुर, वीरगन्ज, पोखरा, सिद्धार्थनगर, नेपालगन्ज र धनगढीबाट सुकिला नोट सटही गर्न सकिने राष्ट्र बैङ्कले जनाएको छ ।</p>",
  "content_text": "नेपाल राष्ट्र बैंकले सुकिला नोट बाँड्न थालेको छ। नेपाल राष्ट्र बैंकले थापाथलीस्थित आफ्नो कार्यालयबाट सोमबारदेखि सुकिला नोट वितरण सुरु गरेको हो । बैंकका अनुसार जनही एक सेट सटही गर्न पाइने छन् । देशको अहिलेको स्थितिले गर्दा सुकिला नोट वितरणमा अहिले अलि न्यून सहभागिता रहेको देखिन्छ । दशैंमा माग हुने साना दरका नोट सटहीका लागि राष्ट्र बैङ्कको थापाथलीस्थित मुद्रा व्यवस्थापन विभाग प्रदेशस्थित कार्यालयहरू विराटनगर, जनकपुर, वीरगन्ज, पोखरा, सिद्धार्थनगर, नेपालगन्ज र धनगढीबाट सुकिला नोट सटही गर्न सकिने राष्ट्र बैङ्कले जनाएको छ ।",
  "fetched_at": "2025-09-15T09:43:12.603824Z",
  "id": "1aa048f2c11a8b5df0172c523818f07fa57b2ce4565bbf68919b6e02ad22b505",
  "images": [
    "https://images.nagariknewscdn.com/authors/1757929318_NOTE%20(1).jpg"
  ],
  "lang": "ne",
  "published_at": "2025-09-15T09:42:08Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "नेपाल राष्ट्र बैंकले थापाथलीस्थित आफ्नो कार्यालयबाट सोमबारदेखि सुकिला नोट वितरण सुरु गरेको हो । बैंकका अनुसार जनही एक सेट सटही गर्न पाइने छन् ।...",
  "tags": null,
  "title": "राष्ट्र बैंकले बाँड्न थाल्यो दशैंलाई सुकिला नोट",
  "url": "https://nagariknews.nagariknetwork.com/economy/the-national-bank-has-started-distributing-dry-notes-for-dashain-56-16.html",
  "version": 1
}
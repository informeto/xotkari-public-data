{
  "byline": "नवराज पहाडी",
  "canonical_hash": "f7422294adca28f8e444b65a0915414b96a5ca9990b34095bbaa45a3afc1a02d",
  "content_html": "<img alt=\"\" class=\"attachment-full size-full wp-post-image\" height=\"557\" src=\"https://rajdhanidaily.com/wp-content/uploads/2025/09/Tapari-1.jpg\" style=\"float: left; margin: 0 15px 15px 0;\" width=\"961\" />\n<p>लमजुङ । सोह्र श्राद्धको मौसममा गाउँघरका महिलाहरूलाई सालका दुना– टपरी गाँस्न(बनाउन) यतिबेला भ्याइनभ्याई भएको छ । त्यसो त सोह्र श्राद्ध आउनु हप्ता १० दिन अघिदेखिनै आफूहरू यो काममा लागेको सम्बद्ध महिलाहरूले बताएका छन् । कारण सालको पातका दुना– टपरी कामबाट फुर्सदको बेलामा लगाउने (गाँस्ने) प्रचलन रहेको छ ।</p>\n\n\n\n<p>दशैं तिहार जस्ता चाडबाड मान्नु अघि पितृहरूलाई तृप्त गराएर मात्र जिउँदा मानिसले शुभकर्म गर्नु पर्छ भन्ने शास्त्रीय मान्यता रहिआउको छ । यसैले सोह्र श्राद्धमा पितृकर्म अर्थात् श्राद्ध गर्ने शास्त्रीय मत एवम् परम्परा रहेको छ ।</p>\n\n\n\n<p>हुन त हिजोआज घरको काममा महिलाहरूलाई उस्तो व्यस्त हुनु पर्दैन । घर– घरमा खानेपानीका धारा छन् । खानका लागि बजारबाट चामल खरिद गर्ने चलन छ भने आफैले उत्पादन गरेको धान पनि कुटानी पिसानी गर्ने गाउँमा मिल सञ्चालनमा छन्, त्यसैले उहिल्यैका महिलाहरूले जस्तो रातको २, ३ बजे उठेर ढिकी जाँतो गर्नु पर्ने तथा एक घण्टासम्मको पैदल दुरी धाएर डोकोमा खानेपानी बोकेर ल्याउनु पर्ने स्थितिमा पछिल्ला वर्षमा धेरै सुधार भएको सुन्दरबजार नगरपालिका– ८ को डुलकुला गाउँकी ५७ वर्षीया शान्ता सापाकोटाले बताइन् ।</p>\n\n\n\n<p>उनका अनुसार श्राद्धको बेलामा ठूलो पिण्ड दिनु पर्दा निमाराको पातको टपरी पनि बनाउने चलन छ । उनले भनिन् ‘धेरै जसो सालको पातकै टपरी चल्ने गर्छ ।’ यो चोखो पनि मानिन्छ । हामीले महिनाबारी भएको बेलामा बिटुलो हुनछ भनेर यस्ता दुना पटरी बनाउने गर्दैनौं उनले जानकारी दिइन् ।</p>\n<p>The post <a href=\"https://rajdhanidaily.com/id/122069/\" rel=\"nofollow\">लमजुङका गाउँघरमा सालका दुना टपरी गाँस्न भ्याइ नभ्याई</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "लमजुङ । सोह्र श्राद्धको मौसममा गाउँघरका महिलाहरूलाई सालका दुना– टपरी गाँस्न(बनाउन) यतिबेला भ्याइनभ्याई भएको छ । त्यसो त सोह्र श्राद्ध आउनु हप्ता १० दिन अघिदेखिनै आफूहरू यो काममा लागेको सम्बद्ध महिलाहरूले बताएका छन् । कारण सालको पातका दुना– टपरी कामबाट फुर्सदको बेलामा लगाउने (गाँस्ने) प्रचलन रहेको छ । दशैं तिहार जस्ता चाडबाड मान्नु अघि पितृहरूलाई तृप्त गराएर मात्र जिउँदा मानिसले शुभकर्म गर्नु पर्छ भन्ने शास्त्रीय मान्यता रहिआउको छ । यसैले सोह्र श्राद्धमा पितृकर्म अर्थात् श्राद्ध गर्ने शास्त्रीय मत एवम् परम्परा रहेको छ । हुन त हिजोआज घरको काममा महिलाहरूलाई उस्तो व्यस्त हुनु पर्दैन । घर– घरमा खानेपानीका धारा छन् । खानका लागि बजारबाट चामल खरिद गर्ने चलन छ भने आफैले उत्पादन गरेको धान पनि कुटानी पिसानी गर्ने गाउँमा मिल सञ्चालनमा छन्, त्यसैले उहिल्यैका महिलाहरूले जस्तो रातको २, ३ बजे उठेर ढिकी जाँतो गर्नु पर्ने तथा एक घण्टासम्मको पैदल दुरी धाएर डोकोमा खानेपानी बोकेर ल्याउनु पर्ने स्थितिमा पछिल्ला वर्षमा धेरै सुधार भएको सुन्दरबजार नगरपालिका– ८ को डुलकुला गाउँकी ५७ वर्षीया शान्ता सापाकोटाले बताइन् । उनका अनुसार श्राद्धको बेलामा ठूलो पिण्ड दिनु पर्दा निमाराको पातको टपरी पनि बनाउने चलन छ । उनले भनिन् ‘धेरै जसो सालको पातकै टपरी चल्ने गर्छ ।’ यो चोखो पनि मानिन्छ । हामीले महिनाबारी भएको बेलामा बिटुलो हुनछ भनेर यस्ता दुना पटरी बनाउने गर्दैनौं उनले जानकारी दिइन् । The post लमजुङका गाउँघरमा सालका दुना टपरी गाँस्न भ्याइ नभ्याई appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-18T07:52:20.638726Z",
  "id": "ee6da9d0094b7a2983006915421dffdb4a99e00bddd7afe7d315029082cc5475",
  "images": [
    "https://rajdhanidaily.com/wp-content/uploads/2025/09/Tapari-1.jpg"
  ],
  "lang": "ne",
  "published_at": "2025-09-18T07:47:54Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"557\" src=\"https://rajdhanidaily.com/wp-content/uploads/2025/09/Tapari-1.jpg\" style=\"float: left; margin: 0 15px 15px 0;\" width=\"961\" />लमजुङ । सोह्र श्राद्धको मौसममा गाउँघरका महिलाहरूलाई सालका दुना– टपरी गाँस्न(बनाउन) यतिबेला भ्याइनभ्याई भएको छ । त्यसो त सोह्र श्राद्ध आउनु हप्ता १० दिन अघिदेखिनै आफूहरू यो काममा लागेको सम्बद्ध महिलाहरूले बताएका छन् । कारण सालको पातका दुना– टपरी कामबाट फुर्सदको बेलामा लगाउने (गाँस्ने) प्रचलन रहेको छ । दशैं तिहार जस्ता चाडबाड मान्नु अघि पितृहरूलाई [&#8230;]</p>\n<p>The post <a href=\"https://rajdhanidaily.com/id/122069/\" rel=\"nofollow\">लमजुङका गाउँघरमा सालका दुना टपरी गाँस्न भ्याइ नभ्याई</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "लमजुङका गाउँघरमा सालका दुना टपरी गाँस्न भ्याइ नभ्याई",
  "url": "https://rajdhanidaily.com/id/122069/",
  "version": 1
}
{
  "byline": "न्युज अफ नेपाल",
  "canonical_hash": "4427aa1ae47d1ff7d3bdc4f9a9536ab471894a7847d7b3577f5d94ce433c2554",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2018/10/ghus-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>दैलेख।</strong></p>\n\n\n\n<p>दैलेखको डुङ्गेश्वर गाउँपालिकाका लेखा प्रमुख टङ्कबहादुर कार्की घुससहित पक्राउ परेका छन् । अख्तियार दुरूपयोग अनुसन्धान आयोगको कर्णाली प्रदेश कार्यालयले कार्कीलाई सेवाग्राहीसँग लिएको नगद एक लाखसहित सुर्खेतमा नियन्त्रणमा लिएको हो ।</p>\n\n\n\n<p>आयोगका अनुसार सातौँ तहका वरिष्ठ लेखा अधिकृत कार्कीलाई आइतबार राति वीरेन्द्रनगर नगरपालिका–९ मङ्गलगडी चोकबाट पक्राउ गरिएको हो । गाउँपालिकाको सडक स्तरोन्नति तथा निर्माण सम्पन्नको अन्तिम भुक्तानी गर्ने क्रममा सेवाग्राहीसँग घुस लिएको अवस्थामा पक्राउ गरिएको आयोगका केन्द्रीय कार्यालयका प्रवक्ता राजेन्द्रकुमार पौडेलले जानकारी दिए ।</p>\n\n\n\n<p>पक्राउ परेका कार्कीमाथि आवश्यक अनुसन्धान अघि बढाइएको आयोगले जनाएको छ ।</p>\n\n\n\n<hr class=\"wp-block-separator has-alpha-channel-opacity\" />",
  "content_text": "दैलेख। दैलेखको डुङ्गेश्वर गाउँपालिकाका लेखा प्रमुख टङ्कबहादुर कार्की घुससहित पक्राउ परेका छन् । अख्तियार दुरूपयोग अनुसन्धान आयोगको कर्णाली प्रदेश कार्यालयले कार्कीलाई सेवाग्राहीसँग लिएको नगद एक लाखसहित सुर्खेतमा नियन्त्रणमा लिएको हो । आयोगका अनुसार सातौँ तहका वरिष्ठ लेखा अधिकृत कार्कीलाई आइतबार राति वीरेन्द्रनगर नगरपालिका–९ मङ्गलगडी चोकबाट पक्राउ गरिएको हो । गाउँपालिकाको सडक स्तरोन्नति तथा निर्माण सम्पन्नको अन्तिम भुक्तानी गर्ने क्रममा सेवाग्राहीसँग घुस लिएको अवस्थामा पक्राउ गरिएको आयोगका केन्द्रीय कार्यालयका प्रवक्ता राजेन्द्रकुमार पौडेलले जानकारी दिए । पक्राउ परेका कार्कीमाथि आवश्यक अनुसन्धान अघि बढाइएको आयोगले जनाएको छ ।",
  "fetched_at": "2025-09-22T10:45:25.591756Z",
  "id": "8a16dc6b0b5f28d3b6d754926e5e397682b5783c949eb9882d2742d8fa1a7826",
  "images": [
    "https://newsofnepal.com/wp-content/uploads/2018/10/ghus-150x150.jpg"
  ],
  "lang": "ne",
  "published_at": "2025-09-22T10:36:45Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2018/10/ghus-150x150.jpg\" style=\"display: block; margin-bottom: 5px; clear: both;\" width=\"150\" />दैलेख। दैलेखको डुङ्गेश्वर गाउँपालिकाका लेखा प्रमुख टङ्कबहादुर कार्की घुससहित पक्राउ परेका छन् । अख्तियार दुरूपयोग अनुसन्धान आयोगको कर्णाली प्रदेश कार्यालयले कार्कीलाई सेवाग्राहीसँग लिएको नगद एक लाखसहित सुर्खेतमा नियन्त्रणमा लिएको हो । आयोगका अनुसार सातौँ तहका वरिष्ठ लेखा अधिकृत कार्कीलाई आइतबार राति वीरेन्द्रनगर नगरपालिका–९ मङ्गलगडी चोकबाट पक्राउ गरिएको हो । गाउँपालिकाको सडक स्तरोन्नति तथा निर्माण सम्पन्नको [&#8230;]",
  "tags": null,
  "title": "घुससहित दैलेखका लेखा प्रमुख पक्राउ",
  "url": "https://newsofnepal.com/2025/09/22/732631/",
  "version": 1
}
{
  "byline": "राजधानी समाचारदाता",
  "canonical_hash": "40be9a1d5046d7aa7309ced4f5482e2604bf35bb599a442bcffe24baa8da7e9b",
  "content_html": "<img alt=\"\" class=\"attachment-full size-full wp-post-image\" height=\"575\" src=\"https://rajdhanidaily.com/wp-content/uploads/2025/09/Dr.-mahat.jpeg\" style=\"float: left; margin: 0 15px 15px 0;\" width=\"1091\" />\n<p>काठमाडौं । नेपाली कंग्रेसका प्रवक्ता डा. प्रकाशशरण महतले नेपाली कांग्रेसमा सभापति शेरबहादुर देउवाले नेतृत्व छोड्नुपर्ने बहस चलाइएको भन्दै आपत्ति जनाएका छन् । आज महाराजगञ्जमा आयोजित पत्रकार सम्मेलनमा परिस्थिति परिवर्तन भएसँगै उपचार समेत पूरा हुन्जेलसम्म कुर्न नसक्ने गरी बहस गर्नु उचित नभएको बताएका हुन् ।</p>\n\n\n\n<blockquote class=\"wp-block-quote\"><p><strong><span class=\"has-inline-color has-vivid-red-color\">घाउ लागेको बेला नुन छर्ने प्रवृत्ति गलत हो’</span></strong></p></blockquote>\n\n\n\n<p>उनले पार्टीका महामन्त्री गगन थापाप्रति लक्षित गर्दै लोकतन्त्रको लागि लामो लडाईं लड्नुभएका पार्टी सभापति देउवाको उपचार समेत पूरा नहुँदै तत्कालै नेतृत्व छोड्नुपर्छ भन्नेकुरा उचित नरहेको टिप्पणी समेत गरे ।</p>\n\n\n\n<p>महामन्त्री थापाप्रति लक्षित गर्दै प्रवक्ता महतले बोल्न सहज हुने तर काम गर्न कठिन रहेको टिप्पणी समेत गरे । निर्धारित समयमा पार्टीको महाधिवेशन गर्ने जिम्मेवारी पदाधिकारीलाई दिएको बताउँदै पार्टी सभापतिमाथि मात्रै सबै दोष थुपार्ने कुरा गलत भएको उनको भनाइ छ ।</p>\n\n\n\n<p>समयमै अधिवेशन सम्पन्न होस् र त्यसमार्फत नयाँ नेतृत्वको निर्वाचन होस् भन्नेकुरा आफूहरुले पनि चाहेको जिकिर समेत प्रवक्ता महतको थियो । संवैधानिक व्यवस्थालाई पूर्ण रुपमा टेकेर अहिलेको सरकार बन्न नसक्नु दुःखद् भएको उनले उल्लेख गरे ।</p>\n<p>The post <a href=\"https://rajdhanidaily.com/id/122215/\" rel=\"nofollow\">महामन्त्रीद्वय गगन–विश्वप्रकाशप्रति कांग्रेस प्रवक्ता डा. महत आक्रोशित</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । नेपाली कंग्रेसका प्रवक्ता डा. प्रकाशशरण महतले नेपाली कांग्रेसमा सभापति शेरबहादुर देउवाले नेतृत्व छोड्नुपर्ने बहस चलाइएको भन्दै आपत्ति जनाएका छन् । आज महाराजगञ्जमा आयोजित पत्रकार सम्मेलनमा परिस्थिति परिवर्तन भएसँगै उपचार समेत पूरा हुन्जेलसम्म कुर्न नसक्ने गरी बहस गर्नु उचित नभएको बताएका हुन् । घाउ लागेको बेला नुन छर्ने प्रवृत्ति गलत हो’ उनले पार्टीका महामन्त्री गगन थापाप्रति लक्षित गर्दै लोकतन्त्रको लागि लामो लडाईं लड्नुभएका पार्टी सभापति देउवाको उपचार समेत पूरा नहुँदै तत्कालै नेतृत्व छोड्नुपर्छ भन्नेकुरा उचित नरहेको टिप्पणी समेत गरे । महामन्त्री थापाप्रति लक्षित गर्दै प्रवक्ता महतले बोल्न सहज हुने तर काम गर्न कठिन रहेको टिप्पणी समेत गरे । निर्धारित समयमा पार्टीको महाधिवेशन गर्ने जिम्मेवारी पदाधिकारीलाई दिएको बताउँदै पार्टी सभापतिमाथि मात्रै सबै दोष थुपार्ने कुरा गलत भएको उनको भनाइ छ । समयमै अधिवेशन सम्पन्न होस् र त्यसमार्फत नयाँ नेतृत्वको निर्वाचन होस् भन्नेकुरा आफूहरुले पनि चाहेको जिकिर समेत प्रवक्ता महतको थियो । संवैधानिक व्यवस्थालाई पूर्ण रुपमा टेकेर अहिलेको सरकार बन्न नसक्नु दुःखद् भएको उनले उल्लेख गरे । The post महामन्त्रीद्वय गगन–विश्वप्रकाशप्रति कांग्रेस प्रवक्ता डा. महत आक्रोशित appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-21T07:52:49.798567Z",
  "id": "8a57e1bf45acb2821fe79d2bdfdce61c1edf9bcab735fa7e66b5262203e84cfa",
  "images": [
    "https://rajdhanidaily.com/wp-content/uploads/2025/09/Dr.-mahat.jpeg"
  ],
  "lang": "ne",
  "published_at": "2025-09-21T07:48:26Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"575\" src=\"https://rajdhanidaily.com/wp-content/uploads/2025/09/Dr.-mahat.jpeg\" style=\"float: left; margin: 0 15px 15px 0;\" width=\"1091\" />काठमाडौं । नेपाली कंग्रेसका प्रवक्ता डा. प्रकाशशरण महतले नेपाली कांग्रेसमा सभापति शेरबहादुर देउवाले नेतृत्व छोड्नुपर्ने बहस चलाइएको भन्दै आपत्ति जनाएका छन् । आज महाराजगञ्जमा आयोजित पत्रकार सम्मेलनमा परिस्थिति परिवर्तन भएसँगै उपचार समेत पूरा हुन्जेलसम्म कुर्न नसक्ने गरी बहस गर्नु उचित नभएको बताएका हुन् । घाउ लागेको बेला नुन छर्ने प्रवृत्ति गलत हो’ उनले पार्टीका महामन्त्री [&#8230;]</p>\n<p>The post <a href=\"https://rajdhanidaily.com/id/122215/\" rel=\"nofollow\">महामन्त्रीद्वय गगन–विश्वप्रकाशप्रति कांग्रेस प्रवक्ता डा. महत आक्रोशित</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "महामन्त्रीद्वय गगन–विश्वप्रकाशप्रति कांग्रेस प्रवक्ता डा. महत आक्रोशित",
  "url": "https://rajdhanidaily.com/id/122215/",
  "version": 1
}
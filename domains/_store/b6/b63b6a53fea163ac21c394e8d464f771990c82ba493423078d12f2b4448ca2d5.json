{
  "byline": "बिजपाटी संवाददाता",
  "canonical_hash": "6ba25ba5e502afd022759f75c2c41cbc1dd658e7138566424bf6550236d0f0cd",
  "content_html": "<p>भारित औसत मूल्य गणना गर्ने अन्तिम १५ मिनेटको विधि स्थगित भएपछिको पहिलो कारोबार दिन आइतबार शेयर बजारमा उल्लेखनीय वृद्धि देखिएको छ।</p>\n<p>नेपाल स्टक एक्सचेञ्ज (नेप्से) परिसूचक ११६.०१ अंकले बढ्दै २ हजार ६२७.९३ विन्दुमा बन्द भएको छ। साताको पहिलो कारोबार दिन यस स्तरको वृद्धिले लगानीकर्तामाझ उत्साह थपेको छ।</p>\n<p>आज २ करोड ३२ हजार कित्ता शेयर खरिद–बिक्री हुँदै ९ अर्ब १७ करोड ९५ लाख रुपैयाँ बराबरको कारोबार भएको छ। यससँगै कारोबार रकममा पनि उल्लेख्य वृद्धि भएको देखिन्छ।</p>\n<p>बजारमा २२४ कम्पनीको शेयर मूल्य बढेको छ भने २८ कम्पनीको शेयर मूल्यमा गिरावट आएको छ। त्यस्तै, १३ वटा कम्पनीको शेयर मूल्यमा सकारात्मक सर्किट लागेको छ।</p>\n<p>सर्वाधिक कारोबार नेपाल रिइन्स्योरेन्सको भएको छ। कम्पनीको मात्रै ८३ करोड १३ लाख ५५ हजार रुपैयाँ बराबरको शेयर कारोबार भएको हो।</p>",
  "content_text": "भारित औसत मूल्य गणना गर्ने अन्तिम १५ मिनेटको विधि स्थगित भएपछिको पहिलो कारोबार दिन आइतबार शेयर बजारमा उल्लेखनीय वृद्धि देखिएको छ। नेपाल स्टक एक्सचेञ्ज (नेप्से) परिसूचक ११६.०१ अंकले बढ्दै २ हजार ६२७.९३ विन्दुमा बन्द भएको छ। साताको पहिलो कारोबार दिन यस स्तरको वृद्धिले लगानीकर्तामाझ उत्साह थपेको छ। आज २ करोड ३२ हजार कित्ता शेयर खरिद–बिक्री हुँदै ९ अर्ब १७ करोड ९५ लाख रुपैयाँ बराबरको कारोबार भएको छ। यससँगै कारोबार रकममा पनि उल्लेख्य वृद्धि भएको देखिन्छ। बजारमा २२४ कम्पनीको शेयर मूल्य बढेको छ भने २८ कम्पनीको शेयर मूल्यमा गिरावट आएको छ। त्यस्तै, १३ वटा कम्पनीको शेयर मूल्यमा सकारात्मक सर्किट लागेको छ। सर्वाधिक कारोबार नेपाल रिइन्स्योरेन्सको भएको छ। कम्पनीको मात्रै ८३ करोड १३ लाख ५५ हजार रुपैयाँ बराबरको शेयर कारोबार भएको हो।",
  "fetched_at": "2025-09-21T09:53:21.039313Z",
  "id": "b63b6a53fea163ac21c394e8d464f771990c82ba493423078d12f2b4448ca2d5",
  "images": [],
  "lang": "ne",
  "published_at": "2025-09-21T09:49:18Z",
  "source": {
    "domain": "bizpati.com",
    "id": "bizpati",
    "name": "Bizpati"
  },
  "summary": "भारित औसत मूल्य गणना गर्ने अन्तिम १५ मिनेटको विधि स्थगित भएपछिको पहिलो कारोबार दिन आइतबार शेयर बजारमा उल्लेखनीय वृद्धि देखिएको छ। नेपाल स्टक एक्सचेञ्ज (नेप्से) परिसूचक ११६.०१ अंकले बढ्दै २ हजार ६२७.९३ विन्दुमा बन्द भएको छ। साताको पहिलो कारोबार दिन यस स्तरको वृद्धिले लगानीकर्तामाझ उत्साह थपेको छ। आज २ करोड ३२ हजार कित्ता शेयर खरिद–बिक्री [&#8230;]",
  "tags": null,
  "title": "भारित औसत गणना विधि स्थगनपछि शेयर बजारमा हरियाली, १३ कम्पनीको शेयरमा सर्किट",
  "url": "https://bizpati.com/2025/09/178085/",
  "version": 1
}
{
  "byline": "नागरिक",
  "canonical_hash": "2b698b253e980bdf7910c9d4a2f2ba5f10b8b8da8df1708453bc09a32a5fdae7",
  "content_html": "<p><img alt=\"\" src=\"https://images.nagariknewscdn.com/2024/third-party/1758288345_Police.jpg\" /></p><p>भदौ २३ गतेको जेन-जी प्रदर्शन तथा २४ गतेको तोडफोड र आगजनीपछि लुटपाट भएको भन्दै प्रहरीले सावधानी अपनाउन आग्रह गरेको छ ।  </p><p>देशभरका कारागारबाट भागेका कैदीबन्दी अझै फरार रहेकाले आवश्यक सतर्कता अपनाउन पनि प्रहरीले आग्रह गरेको छ ।</p><p>शनिबार एक विज्ञप्ति जारी गर्दै काठमाडौं उपत्यका प्रहरी कार्यालय रानीपोखरीले लुटपाटका सामग्री नकिन्न तथा किनबेच भएको थाहा पाए प्रहरीलाई खबर गर्न अनुरोध पनि गरेको छ ।  </p><p>जारी सूचनामा भनिएको छ, ‘मिति २०८२।०५।२३ गते पछि देशभर भएको प्रदर्शनका क्रममा विभिन्न सरकारी कार्यालय र इकाइहरु, कारागारहरु, बैंक तथा वित्तीय संस्थाहरु, निजी निवास, व्यापारिक भवन र पसल लगायतका संरचनाहरुमा भएको तोडफोड पश्चात उक्त स्थानहरुमा भएका ऐतिहासिक तथा पुरातात्त्विक महत्त्वका वस्तु तथा दस्तावेज, सुन चाँदीका गरगहनाहरु, कम्प्यूटर, ल्यापटप लगायतका जिन्सी सामानहरु समेत लुटपाट भएको हुँदा त्यस्ता सामग्रीहरु कोही कसैले बिक्री वितरण गर्न आएमा नकिन्नुहुन साथै बिक्री वितरण भइरहेको भन्ने सूचना प्राप्त भएमा तत्काल त्यसको सूचना नजीकको प्रहरी कार्यालयलाई दिनुभई त्यस्ता आपराधिक गतिविधि रोकथाम तथा नियन्त्रण गर्नको लागि प्रहरीलाई सहयोग पुऱ्याइदिनुहुन हार्दिक अनुरोध गरिएको छ ।’</p><p>आफूले पाएको सूचना प्रहरी समक्ष पुर्‍याएर सहयोग गर्न पनि आम नागरिकलाई प्रहरीले आग्रह गरेको छ । त्यसका लागि सम्पर्क नम्बर नै सार्वजनिक गरेको छ ।  </p><p>उपत्यका प्रहरी कार्यालयले उपत्यका प्रहरी परिचालन कक्षको सम्पर्क नं. १०० तथा मोबाइल नम्बर ९८५१२८३०२६, काठमाडौं उपत्यका प्रहरी कार्यालय, रानीपोखरीको सम्पर्क नं. ९८५१२८३०२७ मा सम्पर्क गर्न अनुरोध गरेको छ ।  </p><p>त्यस्तै काठमाडौं उपत्यका अपराध अनुसन्धान कार्यालयको सम्पर्क नं. ९८५१२८३०३२, जिल्ला प्रहरी परिसर काठमाडौंको सम्पर्क नं. ९८५१२८३०१२, जिल्ला प्रहरी परिसर ललितपुरको सम्पर्क नं. ९८५१२८३०१७ तथा जिल्ला प्रहरी परिसर भक्तपुरको सम्पर्क नं. ९८५१२८३०२० जानकारी दिन आग्रह गरिएको छ ।</p><figure class=\"image\"><img src=\"https://images.nagariknewscdn.com/2024/third-party/1758364866_Police11.jpg\" /></figure>",
  "content_text": "भदौ २३ गतेको जेन-जी प्रदर्शन तथा २४ गतेको तोडफोड र आगजनीपछि लुटपाट भएको भन्दै प्रहरीले सावधानी अपनाउन आग्रह गरेको छ । देशभरका कारागारबाट भागेका कैदीबन्दी अझै फरार रहेकाले आवश्यक सतर्कता अपनाउन पनि प्रहरीले आग्रह गरेको छ । शनिबार एक विज्ञप्ति जारी गर्दै काठमाडौं उपत्यका प्रहरी कार्यालय रानीपोखरीले लुटपाटका सामग्री नकिन्न तथा किनबेच भएको थाहा पाए प्रहरीलाई खबर गर्न अनुरोध पनि गरेको छ । जारी सूचनामा भनिएको छ, ‘मिति २०८२।०५।२३ गते पछि देशभर भएको प्रदर्शनका क्रममा विभिन्न सरकारी कार्यालय र इकाइहरु, कारागारहरु, बैंक तथा वित्तीय संस्थाहरु, निजी निवास, व्यापारिक भवन र पसल लगायतका संरचनाहरुमा भएको तोडफोड पश्चात उक्त स्थानहरुमा भएका ऐतिहासिक तथा पुरातात्त्विक महत्त्वका वस्तु तथा दस्तावेज, सुन चाँदीका गरगहनाहरु, कम्प्यूटर, ल्यापटप लगायतका जिन्सी सामानहरु समेत लुटपाट भएको हुँदा त्यस्ता सामग्रीहरु कोही कसैले बिक्री वितरण गर्न आएमा नकिन्नुहुन साथै बिक्री वितरण भइरहेको भन्ने सूचना प्राप्त भएमा तत्काल त्यसको सूचना नजीकको प्रहरी कार्यालयलाई दिनुभई त्यस्ता आपराधिक गतिविधि रोकथाम तथा नियन्त्रण गर्नको लागि प्रहरीलाई सहयोग पुऱ्याइदिनुहुन हार्दिक अनुरोध गरिएको छ ।’ आफूले पाएको सूचना प्रहरी समक्ष पुर्‍याएर सहयोग गर्न पनि आम नागरिकलाई प्रहरीले आग्रह गरेको छ । त्यसका लागि सम्पर्क नम्बर नै सार्वजनिक गरेको छ । उपत्यका प्रहरी कार्यालयले उपत्यका प्रहरी परिचालन कक्षको सम्पर्क नं. १०० तथा मोबाइल नम्बर ९८५१२८३०२६, काठमाडौं उपत्यका प्रहरी कार्यालय, रानीपोखरीको सम्पर्क नं. ९८५१२८३०२७ मा सम्पर्क गर्न अनुरोध गरेको छ । त्यस्तै काठमाडौं उपत्यका अपराध अनुसन्धान कार्यालयको सम्पर्क नं. ९८५१२८३०३२, जिल्ला प्रहरी परिसर काठमाडौंको सम्पर्क नं. ९८५१२८३०१२, जिल्ला प्रहरी परिसर ललितपुरको सम्पर्क नं. ९८५१२८३०१७ तथा जिल्ला प्रहरी परिसर भक्तपुरको सम्पर्क नं. ९८५१२८३०२० जानकारी दिन आग्रह गरिएको छ ।",
  "fetched_at": "2025-09-20T11:16:28.582418Z",
  "id": "b659e52c9d3ac99bc77cc0fab8bfa22d62d103943fd7385991b99ff41d102a60",
  "images": [
    "https://images.nagariknewscdn.com/2024/third-party/1758288345_Police.jpg",
    "https://images.nagariknewscdn.com/2024/third-party/1758364866_Police11.jpg"
  ],
  "lang": "ne",
  "published_at": "2025-09-20T10:41:52Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "विज्ञप्ति जारी गर्दै काठमाडौं उपत्यका प्रहरी कार्यालय रानीपोखरीले लुटपाटका सामग्री नकिन्न तथा किनबेच भएको थाहा पाए प्रहरीलाई खबर गर्न अनुरोध पनि गरेको छ ।...",
  "tags": null,
  "title": "लुटपाटका कुनै सामान नकिन्न र किनबेच थाहा पाए खबर गर्न प्रहरीले सार्वजनिक गर्‍यो फोन नम्बर",
  "url": "https://nagariknews.nagariknetwork.com/social-affairs/police-release-phone-number-to-warn-against-buying-stolen-goods-and-to-report-any-suspicious-purchases-20-16.html",
  "version": 1
}
{
  "byline": "नागरिक",
  "canonical_hash": "9a9c7e67762d3e9dcdcb61c5a7c1bf760392dd5e75203a9eefec39f1a8bd2d93",
  "content_html": "<p><img alt=\"\" src=\"https://images.nagariknewscdn.com/2024/third-party/1758294114_ROad.jpg\" /></p><p>पहिरोले नारायणगढ-मुग्लिन सडकखण्ड अवरूद्ध भएको छ । मुग्लिन नजिकै तुइन खोला छेउमा पहिरो खस्दा सडक अवरुद्ध भएको छ ।  </p><p>शुक्रबार साँझ खसेको पहिरोले राजमार्गमा दुई तर्फी आवागमन अवरुद्ध भएको छ ।</p><p>मुग्लिनबाट २ दशमलब ५ किलोमिटर नारायणगढतर्फ तुइन खोलामा माथिबाट ठूलो पहिरो खस्दा सडक अवरुद्ध भएको जिल्ला ट्राफिक प्रहरी कार्यालय चितवनले जनाएको छ ।</p><p>ईलाका प्रहरी कार्यालय मुग्लिनका अनुसार दिउँसोदेखि नै लगातार हल्का वर्षा भइरहेको र साँझ तुइन खोलामा भीर नै बगेर सडकमा आएको छ । पहिरो पन्छाउने काम भइरहेको छ । बाटो अवरुद्ध हुँदा लामो दूरीका लागि छुटेका सवारी दुवैतर्फ रोकिएका छन् ।</p>",
  "content_text": "पहिरोले नारायणगढ-मुग्लिन सडकखण्ड अवरूद्ध भएको छ । मुग्लिन नजिकै तुइन खोला छेउमा पहिरो खस्दा सडक अवरुद्ध भएको छ । शुक्रबार साँझ खसेको पहिरोले राजमार्गमा दुई तर्फी आवागमन अवरुद्ध भएको छ । मुग्लिनबाट २ दशमलब ५ किलोमिटर नारायणगढतर्फ तुइन खोलामा माथिबाट ठूलो पहिरो खस्दा सडक अवरुद्ध भएको जिल्ला ट्राफिक प्रहरी कार्यालय चितवनले जनाएको छ । ईलाका प्रहरी कार्यालय मुग्लिनका अनुसार दिउँसोदेखि नै लगातार हल्का वर्षा भइरहेको र साँझ तुइन खोलामा भीर नै बगेर सडकमा आएको छ । पहिरो पन्छाउने काम भइरहेको छ । बाटो अवरुद्ध हुँदा लामो दूरीका लागि छुटेका सवारी दुवैतर्फ रोकिएका छन् ।",
  "fetched_at": "2025-09-19T15:23:16.882484Z",
  "id": "b6d65a3424a796d15267a988c547a6dac54387ccade8d96f8646719fb579c63f",
  "images": [
    "https://images.nagariknewscdn.com/2024/third-party/1758294114_ROad.jpg"
  ],
  "lang": "ne",
  "published_at": "2025-09-19T15:02:27Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "मुग्लिनबाट २ दशमलब ५ किलोमिटर नारायणगढतर्फ तुइन खोलामा माथिबाट ठूलो पहिरो खस्दा सडक अवरुद्ध भएको जिल्ला ट्राफिक प्रहरी कार्यालय चितवनले जनाएको छ ।...",
  "tags": null,
  "title": "पहिरोले नारायणगढ-मुग्लिन सडकखण्ड अवरूद्ध",
  "url": "https://nagariknews.nagariknetwork.com/social-affairs/landslide-blocks-narayangadh-muglin-road-section-17-96.html",
  "version": 1
}
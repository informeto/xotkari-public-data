{
  "byline": "नागरिक",
  "canonical_hash": "0e51037381812a22d0e52a3c6e000af4f2fde35492d4feacdd834dc3f4473efc",
  "content_html": "<p><img alt=\"\" src=\"https://images.nagariknewscdn.com/authors/1697964137_Dashain.jpg\" /></p><p>काठमाडौं । असोज सुरु भएसँगै दशैंको माहौल पनि देखिन थालेको छ । अब दशैं नजिकियो भन्ने सन्देश प्रवाह गर्ने गरी दशैंको किनमेल पनि सुरु हुन थालेको छ ।  </p><p>यही बेला नेपाल पञ्चाङ्ग निर्णायक विकास समितिले यो वर्षको बडादशैंको टीकाको साइत सार्वजानिक गरेको छ ।  </p><p>समितिले सूचना जारी गर्दै यस वर्षको बडादशैंको टीकाको उत्तम साइत असोज १६ गते बिहान ११:५३ बजे रहेको जानकारी दिएको हो ।  </p><p>त्यस दिन बिहान ९:२३ बजे देवी विसर्जनको साइत छ भने टीका लगाउँदा लगाइमाग्ने पूर्व दिशा फर्किनुपर्ने समितिले जनाइएको छ ।</p><p>समितिले जारी गरेको सूचना अनुसार यो वर्षको बडादशैं २०८२ सालको असोज ६ गतेदेखि सुरु हुदैँछ । त्यस दिन बिहान ९ बजेर १३  मिनेटमा घटस्थापनाको साइत छ ।  </p><p>असोज ७ गते मंगलबार बिहान ९:५३ बजे झण्डा फेर्ने साइत पर्छ भने असोज ११ गते शनिबार श्रीपचलीभैरव यात्रा हुने समितिको सूचनामा उल्लेख गरिएको छ ।  </p><p>असोज १३ गते सोमबार फूलपाती, श्री तुलजाभवानी यात्रा बिहान ७:१७ बजे र स्थिरासन बिहान ९:२३ बजे तोकिएको छ ।</p><p>असोज १४ गते मङ्गलवार महाष्टमी, कालरात्रि रहेको छ भने असोज १५ गते बुधवार महानवमी परको छ । </p>",
  "content_text": "काठमाडौं । असोज सुरु भएसँगै दशैंको माहौल पनि देखिन थालेको छ । अब दशैं नजिकियो भन्ने सन्देश प्रवाह गर्ने गरी दशैंको किनमेल पनि सुरु हुन थालेको छ । यही बेला नेपाल पञ्चाङ्ग निर्णायक विकास समितिले यो वर्षको बडादशैंको टीकाको साइत सार्वजानिक गरेको छ । समितिले सूचना जारी गर्दै यस वर्षको बडादशैंको टीकाको उत्तम साइत असोज १६ गते बिहान ११:५३ बजे रहेको जानकारी दिएको हो । त्यस दिन बिहान ९:२३ बजे देवी विसर्जनको साइत छ भने टीका लगाउँदा लगाइमाग्ने पूर्व दिशा फर्किनुपर्ने समितिले जनाइएको छ । समितिले जारी गरेको सूचना अनुसार यो वर्षको बडादशैं २०८२ सालको असोज ६ गतेदेखि सुरु हुदैँछ । त्यस दिन बिहान ९ बजेर १३ मिनेटमा घटस्थापनाको साइत छ । असोज ७ गते मंगलबार बिहान ९:५३ बजे झण्डा फेर्ने साइत पर्छ भने असोज ११ गते शनिबार श्रीपचलीभैरव यात्रा हुने समितिको सूचनामा उल्लेख गरिएको छ । असोज १३ गते सोमबार फूलपाती, श्री तुलजाभवानी यात्रा बिहान ७:१७ बजे र स्थिरासन बिहान ९:२३ बजे तोकिएको छ । असोज १४ गते मङ्गलवार महाष्टमी, कालरात्रि रहेको छ भने असोज १५ गते बुधवार महानवमी परको छ ।",
  "fetched_at": "2025-09-17T10:55:04.099364Z",
  "id": "5b54cf6d77f87dad7656ea342ff1050a605ce1d95ad4f22d9eb958714af18c3a",
  "images": [
    "https://images.nagariknewscdn.com/authors/1697964137_Dashain.jpg"
  ],
  "lang": "ne",
  "published_at": "2025-09-17T10:48:26Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "यस वर्षको बडादशैंको टीकाको उत्तम साइत असोज १६ गते बिहान ११:५३ बजे रहेको छ । त्यस दिन बिहान ९:२३ बजे देवी विसर्जनको साइत छ भने टीका लगाउँदा लगाइमाग्ने पूर्व दिशा फर्किनुपर्ने समितिले जनाइएको छ ।...",
  "tags": null,
  "title": "यो वर्ष दशैं टीकाको उत्तम साइत ११ बजेर ५३ मिनेटमा",
  "url": "https://nagariknews.nagariknetwork.com/social-affairs/this-year-the-best-time-for-dashain-tika-is-at-11-53-am-68-99.html",
  "version": 1
}
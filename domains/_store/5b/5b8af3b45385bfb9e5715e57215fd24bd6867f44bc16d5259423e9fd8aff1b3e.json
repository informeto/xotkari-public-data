{
  "byline": "नागरिक संवाददाता",
  "canonical_hash": "6c72cf7a30b7ab58243062e0cb2ab1084699fe3af7016dac425a02a38fa85807",
  "content_html": "<p><img alt=\"\" src=\"https://images.nagariknewscdn.com/2025/third-party/1757520748_Colmabus%20(1).jpg\" /></p><p>अमेरिकामा नेपाली जेनजीले गरेको आँट, शाहस र वीरताको तारिफ गरिएको छ । ओहायो राज्यको कोलम्बसमा नेपाली समूदायले नेपालमा परिवर्तनको चाहानाले जेनजी पुस्ताले उठाएको आजाव मजबुद रहेको उल्लेख गरेका छन् ।  </p><p>यो विषम परिस्थितिमा देशको राजनीतिक मोड सही दिशामा लैजानुपर्ने जिम्मेवारीलाई अब दृढतापूर्वक अघि बढाउनुपर्ने कोलम्बसमा रहेका नेपाली समाजका अगुवाले सुझाएका छन् ।  </p><p>सामाजिक सञ्जाललाई राज्यले नियन्त्रणमा लिएपछि आक्रोशित बनेको जेन जी पुस्ताले भ्रष्टाचार निर्मुल गर्ने एजेण्डालाई अघि सारेर देशभर प्रदर्शन गरेको थियो ।</p><p>सोमबार प्रदर्शनका क्रममा सरकारी पक्षले चलाएको गोली लागेर देशभरमा यो समाचार तयार पार्दासम्म २९ जनाको मृत्यु भएको छ । एक हजार ६१ जनाको विभिन्न २९ अस्पतालमा उपचार भइरहेको छ ।  </p><p>यो घटनामा ज्यान गुमाएका जेनजीको आत्माको शान्तिको कामना तथा घाइतेको शीघ्र स्वास्थ्य लाभको कामना गर्दै नेपाली समुदायले बुधबार साँझ दीप प्रज्वलन गरेको स्थानीय लक्ष्मी उप्रेतीले जानकारी दिए ।  </p><figure class=\"image\"><img src=\"https://images.nagariknewscdn.com/2025/third-party/1757520748_Colmabus%20(2).jpg\" /></figure><p>भावपूर्ण श्रद्धाञ्जली अर्पण गर्दै समवेदना सन्देशसहितको नेपाल निर्माणको अभियानमा जुटेका जेनजीको सम्झनामा गर्न आयोजित श्रद्धाञ्जली सभामा कोलम्बस क्षेत्रमा बसोबास गर्ने नेपाली समुदायका नागरिकको उल्लेख्य उपस्थिति थियो ।  </p><p>नेपाली राष्ट्रिय झण्डा बनाएर मैनबत्ती बाली नेपालको स्थायित्व, विकास र शान्तिको कामना गर्दै मृतकको आत्माको चीर शान्तिको कामनासहित घाइतेको स्वास्थ्यलाभको कामना गरिएको थियो ।  </p>",
  "content_text": "अमेरिकामा नेपाली जेनजीले गरेको आँट, शाहस र वीरताको तारिफ गरिएको छ । ओहायो राज्यको कोलम्बसमा नेपाली समूदायले नेपालमा परिवर्तनको चाहानाले जेनजी पुस्ताले उठाएको आजाव मजबुद रहेको उल्लेख गरेका छन् । यो विषम परिस्थितिमा देशको राजनीतिक मोड सही दिशामा लैजानुपर्ने जिम्मेवारीलाई अब दृढतापूर्वक अघि बढाउनुपर्ने कोलम्बसमा रहेका नेपाली समाजका अगुवाले सुझाएका छन् । सामाजिक सञ्जाललाई राज्यले नियन्त्रणमा लिएपछि आक्रोशित बनेको जेन जी पुस्ताले भ्रष्टाचार निर्मुल गर्ने एजेण्डालाई अघि सारेर देशभर प्रदर्शन गरेको थियो । सोमबार प्रदर्शनका क्रममा सरकारी पक्षले चलाएको गोली लागेर देशभरमा यो समाचार तयार पार्दासम्म २९ जनाको मृत्यु भएको छ । एक हजार ६१ जनाको विभिन्न २९ अस्पतालमा उपचार भइरहेको छ । यो घटनामा ज्यान गुमाएका जेनजीको आत्माको शान्तिको कामना तथा घाइतेको शीघ्र स्वास्थ्य लाभको कामना गर्दै नेपाली समुदायले बुधबार साँझ दीप प्रज्वलन गरेको स्थानीय लक्ष्मी उप्रेतीले जानकारी दिए । भावपूर्ण श्रद्धाञ्जली अर्पण गर्दै समवेदना सन्देशसहितको नेपाल निर्माणको अभियानमा जुटेका जेनजीको सम्झनामा गर्न आयोजित श्रद्धाञ्जली सभामा कोलम्बस क्षेत्रमा बसोबास गर्ने नेपाली समुदायका नागरिकको उल्लेख्य उपस्थिति थियो । नेपाली राष्ट्रिय झण्डा बनाएर मैनबत्ती बाली नेपालको स्थायित्व, विकास र शान्तिको कामना गर्दै मृतकको आत्माको चीर शान्तिको कामनासहित घाइतेको स्वास्थ्यलाभको कामना गरिएको थियो ।",
  "fetched_at": "2025-09-19T05:40:54.183462Z",
  "id": "5b8af3b45385bfb9e5715e57215fd24bd6867f44bc16d5259423e9fd8aff1b3e",
  "images": [
    "https://images.nagariknewscdn.com/2025/third-party/1757520748_Colmabus%20(1).jpg",
    "https://images.nagariknewscdn.com/2025/third-party/1757520748_Colmabus%20(2).jpg"
  ],
  "lang": "ne",
  "published_at": "2025-09-10T16:16:47Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "नेपाली राष्ट्रिय झण्डा बनाएर मैनबत्ती बाली नेपालको स्थायित्व, विकास र शान्तिको कामना गर्दै मृतकको आत्माको चीर शान्तिको कामनासहित घाइतेको स्वास्थ्यलाभको कामना गरिएको थियो ।...",
  "tags": null,
  "title": "वीर नेपाली जेनजीको कोलम्बसमा तारिफ, मृतकको आत्मशान्तिको कामना गर्दै दीप प्रज्वलन",
  "url": "https://nagariknews.nagariknetwork.com/diaspora/nepali-hero-genji-praised-in-colombo-lamp-lit-praying-for-the-soul-of-the-deceased-28-66.html",
  "version": 1
}
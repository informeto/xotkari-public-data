{
  "byline": "देश सञ्चार",
  "canonical_hash": "5ec6e9357a62667174d30c102fe717b6c7b408f5f2752dab5c4567b2702e8bb4",
  "content_html": "<p class=\"rich-para\">काठमाडौं- प्रधानमन्त्री सुशीला कार्की र भारतीय प्रधानमन्त्री नरेन्द्र मोदीबीच बिहीबार फोनवार्ता हुने भएको छ।</p>\n<p>प्रधानमन्त्री निकट स्रोतका अनुसार बिहीबार बिहान नेपाल र भारतका प्रधानमन्त्रीबीच फोन सम्पर्क हुने भएको हो।</p>\n<p>कार्की र मोदीबीच मंगलबार नै वार्ता हुने तयारी भए पनि दुवैतर्फको व्यस्तताका कारण सम्भव हुन नसकेको हो।</p>\n<p>गत शुक्रबार कार्की प्रधानमन्त्री नियुक्त भएलगत्तै शनिबार मणिपुरमा आयोजित सार्वजनिक कार्यक्रममा नै मोदीले कार्कीको स्वागत गर्दै शुभकामना दिएका थिए। मोदीले शुक्रबार राति नै पनि सामाजिक सञ्जालमार्फत कार्कीलाई बधाई दिइसकेका थिए।</p>\n<p>यता प्रधानमन्त्री कार्कीले पनि सार्वजनिक रूपमा मोदीप्रति आफ्नो सकारात्मक धारणा रहेको बताइसकेकी छन्।</p>",
  "content_text": "काठमाडौं- प्रधानमन्त्री सुशीला कार्की र भारतीय प्रधानमन्त्री नरेन्द्र मोदीबीच बिहीबार फोनवार्ता हुने भएको छ। प्रधानमन्त्री निकट स्रोतका अनुसार बिहीबार बिहान नेपाल र भारतका प्रधानमन्त्रीबीच फोन सम्पर्क हुने भएको हो। कार्की र मोदीबीच मंगलबार नै वार्ता हुने तयारी भए पनि दुवैतर्फको व्यस्तताका कारण सम्भव हुन नसकेको हो। गत शुक्रबार कार्की प्रधानमन्त्री नियुक्त भएलगत्तै शनिबार मणिपुरमा आयोजित सार्वजनिक कार्यक्रममा नै मोदीले कार्कीको स्वागत गर्दै शुभकामना दिएका थिए। मोदीले शुक्रबार राति नै पनि सामाजिक सञ्जालमार्फत कार्कीलाई बधाई दिइसकेका थिए। यता प्रधानमन्त्री कार्कीले पनि सार्वजनिक रूपमा मोदीप्रति आफ्नो सकारात्मक धारणा रहेको बताइसकेकी छन्।",
  "fetched_at": "2025-09-16T10:43:26.299332Z",
  "id": "5b59840aa6327d653bd34249bc12de167dda39feffb7aa2d15963874fb72d87a",
  "images": [],
  "lang": "ne",
  "published_at": "2025-09-16T10:39:49Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौं- प्रधानमन्त्री सुशीला कार्की र भारतीय प्रधानमन्त्री नरेन्द्र मोदीबीच बिहीबार...",
  "tags": null,
  "title": "प्रधानमन्त्री सुशीला कार्की र भारतीय प्रधानमन्त्री मोदीबीच बिहीबार फोनवार्ता हुने",
  "url": "https://deshsanchar.com/2025/09/16/1094481/",
  "version": 1
}
{
  "byline": "नागरिक",
  "canonical_hash": "509d648a276959142a0c179021146b9f4565cef1c0cd9208f0963092c52db82a",
  "content_html": "<p><img alt=\"\" src=\"https://images.nagariknewscdn.com/2025/third-party/1757476590_Nepse%2045.jpg\" /></p><p> नेपाल स्टक एक्स्चेन्जले बुधबारदेखि बजार सञ्चालनमा ल्याउने भएको छ ।  </p><p>नेपाल धितोपत्र बोर्डसँगको परामर्शपछि धितोपत्र बजार समय छोट्याएर बजार खोल्ने निष्कर्षमा पुगेको हो । जेनजी आन्दोलनलाई कारण देखाउँदै एक्स्चेन्जले सूचना निकालेर असोज २ गतेसम्म कारोबार बन्द हुने जनाएको थियो ।</p><p>पछिल्लो समय अवस्था सामान्य बन्दै गएको, बजारमा चहलपहल सुरु भएको तथा चाडवर्प नजिकिँदै गएकाले सम्बन्धित सबै पक्षसँगको छलफल पछि बजार खोल्ने निष्कर्षमा पुगेको एक अधिकारीले जानकारी दिए । नेपाल स्टक एक्स्चेन्जले आगामी आइतबारदेखि मात्र कारोबार थाल्ने तयारी गरेको यियो । </p><p>पछिल्लो समय उत्साहजनक नदेखिएको नेप्से २६७२.२५ विन्दुमा छ ।  </p>",
  "content_text": "नेपाल स्टक एक्स्चेन्जले बुधबारदेखि बजार सञ्चालनमा ल्याउने भएको छ । नेपाल धितोपत्र बोर्डसँगको परामर्शपछि धितोपत्र बजार समय छोट्याएर बजार खोल्ने निष्कर्षमा पुगेको हो । जेनजी आन्दोलनलाई कारण देखाउँदै एक्स्चेन्जले सूचना निकालेर असोज २ गतेसम्म कारोबार बन्द हुने जनाएको थियो । पछिल्लो समय अवस्था सामान्य बन्दै गएको, बजारमा चहलपहल सुरु भएको तथा चाडवर्प नजिकिँदै गएकाले सम्बन्धित सबै पक्षसँगको छलफल पछि बजार खोल्ने निष्कर्षमा पुगेको एक अधिकारीले जानकारी दिए । नेपाल स्टक एक्स्चेन्जले आगामी आइतबारदेखि मात्र कारोबार थाल्ने तयारी गरेको यियो । पछिल्लो समय उत्साहजनक नदेखिएको नेप्से २६७२.२५ विन्दुमा छ ।",
  "fetched_at": "2025-09-15T11:52:17.720318Z",
  "id": "37301f9a7f3cf7a26d737298141d1ba6a9fb31158ab01d8eb53aaee456298152",
  "images": [
    "https://images.nagariknewscdn.com/2025/third-party/1757476590_Nepse%2045.jpg"
  ],
  "lang": "ne",
  "published_at": "2025-09-15T11:51:28Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "जेनजी आन्दोलनलाई कारण देखाउँदै एक्स्चेन्जले सूचना निकालेर असोज २ गतेसम्म कारोबार बन्द हुने जनाएको थियो ।...",
  "tags": null,
  "title": "बुधबारदेखि नै खुल्ने नेप्से",
  "url": "https://nagariknews.nagariknetwork.com/economy/nepse-to-open-from-wednesday-61-69.html",
  "version": 1
}
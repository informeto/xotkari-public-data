{
  "byline": "नेपाल जापान",
  "canonical_hash": "7b9576322c419d3af0c7040dedc90c2e786d00612d5bb85eda6b74f28c516215",
  "content_html": "<p style=\"text-align: justify;\">इन्डोनेसियामा सन् २०२६ मा तय भएको एसियन फुटसल च्याम्पियनसिप छनोटबाट नाम फिर्ता लिएपछि एसियाली फुटबल महासंघ (एएफसी)ले अखिल नेपाल फुटबल संघ (एन्फा)लाई १० हजार अमेरिकी डलर जरिवाना तिराउने निर्णय गरेको छ ।</p>\n<p style=\"text-align: justify;\">बुधबार एएफसीको अनुशासन समितिको अगस्ट २१ मा बसेको बैठकले एन्फालाई १० हजार अमेरिकी डलर जरिवाना तिराउने निर्णय गरेको हो ।</p>\n<p style=\"text-align: justify;\">एन्फाले प्रतियोगिताको नियमावलीको धारा ६ उल्लघंन गरेको महासंघको ठहर गर्दै नेपाल एसियन फुटसलको अर्को संस्करणको निम्ति समेत अयोग्य भएको छ ।</p>\n<p style=\"text-align: justify;\">छनोट आगामी सेप्टेम्बर २० देखि सुरु हुँदै छ । छनोटमा ३१ राष्ट्र सहभागी छन् । जसलाई सातवटा समूहमा चार टिम र एक समूहमा तीन टिम हुनेगरी आठ समूहमा विभाजन गरिएको छ ।</p>\n<p style=\"text-align: justify;\">छनोटबाट प्रत्येक समूह विजेता र सात उत्कृष्ट उपविजेताहरूले प्रतियोगितामा स्थान बनाउने छन् । प्रतियोगिता इन्डनेसियामा आगामी जनावरी २७ देखि फेब्रुअरी ७ सम्म हुनेछ ।</p>\n<p style=\"text-align: justify;\">",
  "content_text": "इन्डोनेसियामा सन् २०२६ मा तय भएको एसियन फुटसल च्याम्पियनसिप छनोटबाट नाम फिर्ता लिएपछि एसियाली फुटबल महासंघ (एएफसी)ले अखिल नेपाल फुटबल संघ (एन्फा)लाई १० हजार अमेरिकी डलर जरिवाना तिराउने निर्णय गरेको छ । बुधबार एएफसीको अनुशासन समितिको अगस्ट २१ मा बसेको बैठकले एन्फालाई १० हजार अमेरिकी डलर जरिवाना तिराउने निर्णय गरेको हो । एन्फाले प्रतियोगिताको नियमावलीको धारा ६ उल्लघंन गरेको महासंघको ठहर गर्दै नेपाल एसियन फुटसलको अर्को संस्करणको निम्ति समेत अयोग्य भएको छ । छनोट आगामी सेप्टेम्बर २० देखि सुरु हुँदै छ । छनोटमा ३१ राष्ट्र सहभागी छन् । जसलाई सातवटा समूहमा चार टिम र एक समूहमा तीन टिम हुनेगरी आठ समूहमा विभाजन गरिएको छ । छनोटबाट प्रत्येक समूह विजेता र सात उत्कृष्ट उपविजेताहरूले प्रतियोगितामा स्थान बनाउने छन् । प्रतियोगिता इन्डनेसियामा आगामी जनावरी २७ देखि फेब्रुअरी ७ सम्म हुनेछ ।",
  "fetched_at": "2025-09-17T14:43:18.969254Z",
  "id": "378db798e734fa20007553b8e559326d5f6777b2052e867e899e0c1427142b71",
  "images": [],
  "lang": "ne",
  "published_at": "2025-09-17T14:37:40Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "इन्डोनेसियामा सन् २०२६ मा तय भएको एसियन फुटसल च्याम्पियनसिप छनोटबाट नाम फिर्ता लिएपछि एसियाली फुटबल महासंघ (एएफसी)ले अखिल नेपाल फुटबल संघ (एन्फा)लाई १० हजार अमेरिकी डलर जरिवाना तिराउने निर्णय गरेको छ । बुधबार एएफसीको अनुशासन समितिको अगस्ट २१ मा बसेको बैठकले एन्फालाई १० हजार अमेरिकी डलर जरिवाना तिराउने निर्णय गरेको हो । एन्फाले प्रतियोगिताको नियमावलीको &#8230;",
  "tags": null,
  "title": "एएफसीले तिराउने भयो एन्फालाई १० हजार अमेरिकी डलर जरिवाना",
  "url": "https://www.nepaljapan.com/09/17/681332/",
  "version": 1
}
{
  "byline": "नागरिक",
  "canonical_hash": "1e5075c32d5d28c76d5521a1d8e75d82854762d5bd3a508f6fc7f173007f2845",
  "content_html": "<p><img alt=\"\" src=\"https://images.nagariknewscdn.com/authors/1758102716_Cyasal.jpg\" /></p><p>नेकपा एमाले आन्तरिक छलफलमा जुटेको छ । जेन-जी प्रदर्शनपछि भएको आगजनीमा ध्वस्त पार्टी मुख्यालय च्यासलमा सरसफाइपछि आन्तरिक छलफलमा पार्टी जुटेको हो ।  </p><p>अहिले पार्टी कार्यालयमा एमाले केन्द्रीय विभागहरूको बैठक जारी छ । जेन-जी आन्दोलनका शहीदहरूप्रति श्रद्धाञ्जली अर्पण गर्दै केन्द्रीय विभागको बैठक सुरु भएको  छ।  </p><p>बैठकमा पार्टीका महासचिव शंकर पोखरेलले पार्टीको अबको रणनीतिका विषयमा विभागलाई जानकारी गराउँदैछन् ।  </p><p>बैठकमा जेन-जी प्रदर्शनपछि उत्पन्न परिस्थिति, नेकपा एमालेको मुख्यालय, पार्टीका नेता तथा नेताका घरमा भएको आक्रमण र आगजनी लगायतका विषयमा छलफल हुनेछ ।</p><p> </p>",
  "content_text": "नेकपा एमाले आन्तरिक छलफलमा जुटेको छ । जेन-जी प्रदर्शनपछि भएको आगजनीमा ध्वस्त पार्टी मुख्यालय च्यासलमा सरसफाइपछि आन्तरिक छलफलमा पार्टी जुटेको हो । अहिले पार्टी कार्यालयमा एमाले केन्द्रीय विभागहरूको बैठक जारी छ । जेन-जी आन्दोलनका शहीदहरूप्रति श्रद्धाञ्जली अर्पण गर्दै केन्द्रीय विभागको बैठक सुरु भएको छ। बैठकमा पार्टीका महासचिव शंकर पोखरेलले पार्टीको अबको रणनीतिका विषयमा विभागलाई जानकारी गराउँदैछन् । बैठकमा जेन-जी प्रदर्शनपछि उत्पन्न परिस्थिति, नेकपा एमालेको मुख्यालय, पार्टीका नेता तथा नेताका घरमा भएको आक्रमण र आगजनी लगायतका विषयमा छलफल हुनेछ ।",
  "fetched_at": "2025-09-17T09:53:43.128746Z",
  "id": "378e90f1423d568e4e1aafb33ac97c67bb4d637540b707453e8bc0bc46ea9018",
  "images": [
    "https://images.nagariknewscdn.com/authors/1758102716_Cyasal.jpg"
  ],
  "lang": "ne",
  "published_at": "2025-09-17T09:52:07Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "अहिले पार्टी कार्यालयमा एमाले केन्द्रीय विभागहरूको बैठक जारी छ । जेन-जी आन्दोलनका शहीदहरूप्रति श्रद्धाञ्जली अर्पण गर्दै केन्द्रीय विभागको बैठक सुरु भएको  छ।...",
  "tags": null,
  "title": "च्यासलमा एमाले केन्द्रीय विभागको बैठक सुरु",
  "url": "https://nagariknews.nagariknetwork.com/politics/uml-central-department-meeting-begins-in-chyasal-87-74.html",
  "version": 1
}
{
  "byline": "नागरिक",
  "canonical_hash": "62cccb4a28d31e4d8c90eb9578843e2fa90e3bee4af007b7fd2164767f2b0da4",
  "content_html": "<p><img alt=\"\" src=\"https://images.nagariknewscdn.com/2025/third-party/1740373550_Taliban%20Afgan.jpg\" /></p><p>अफगानिस्तानको तालिबान सरकारले विश्वविद्यालयबाट महिलाले लेखेका पुस्तक हटाएको छ। मानव अधिकार र यौन उत्पीडनजस्ता विषयको अध्ययनमा पनि रोक लगाइएको छ। </p><p>लगभग ६८० पुस्तकमा प्रतिबन्ध लागेको छ, जसमा १४० महिलाले लेखेका छन्। तीमध्ये ‘सेफ्टी इन द केमिकल ल्याबोरेटरी’ जस्ता पुस्तक पनि छन्। तालिबानले यी पुस्तक आफ्नो नीति र सरियाविरुद्ध भएको दाबी गरेको छ। </p><p>विश्वविद्यालयलाई १८ विषय पढाउन रोक लगाइएको छ, जुन तालिबानले ‘सरिया सिद्धान्त र नीतिविरुद्ध’ भएको बताएको छ। </p><p>यो प्रतिबन्ध पछिल्लो चार वर्षदेखिको तालिबानको शृङ्खलाको हिस्सा हो। यसै हप्ता कम्तीमा १० प्रान्तमा फाइबर-अप्टिक इन्टरनेटमा रोक लगाइएको थियो। तालिबानले यो कदम ‘नैतिकता कायम राख्न’ आवश्यक भएको बताएको छ। बीबीसी</p>",
  "content_text": "अफगानिस्तानको तालिबान सरकारले विश्वविद्यालयबाट महिलाले लेखेका पुस्तक हटाएको छ। मानव अधिकार र यौन उत्पीडनजस्ता विषयको अध्ययनमा पनि रोक लगाइएको छ। लगभग ६८० पुस्तकमा प्रतिबन्ध लागेको छ, जसमा १४० महिलाले लेखेका छन्। तीमध्ये ‘सेफ्टी इन द केमिकल ल्याबोरेटरी’ जस्ता पुस्तक पनि छन्। तालिबानले यी पुस्तक आफ्नो नीति र सरियाविरुद्ध भएको दाबी गरेको छ। विश्वविद्यालयलाई १८ विषय पढाउन रोक लगाइएको छ, जुन तालिबानले ‘सरिया सिद्धान्त र नीतिविरुद्ध’ भएको बताएको छ। यो प्रतिबन्ध पछिल्लो चार वर्षदेखिको तालिबानको शृङ्खलाको हिस्सा हो। यसै हप्ता कम्तीमा १० प्रान्तमा फाइबर-अप्टिक इन्टरनेटमा रोक लगाइएको थियो। तालिबानले यो कदम ‘नैतिकता कायम राख्न’ आवश्यक भएको बताएको छ। बीबीसी",
  "fetched_at": "2025-09-19T05:53:14.857916Z",
  "id": "a0ca60c3359ff8624e6db8496e26526b4c255e47c8c52a1fbb79a826dd5142a2",
  "images": [
    "https://images.nagariknewscdn.com/2025/third-party/1740373550_Taliban%20Afgan.jpg"
  ],
  "lang": "ne",
  "published_at": "2025-09-19T05:52:45Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "विश्वविद्यालयलाई १८ विषय पढाउन रोक लगाइएको छ, जुन तालिबानले ‘सरिया सिद्धान्त र नीतिविरुद्ध’ भएको बताएको छ।...",
  "tags": null,
  "title": "तालिबानद्वारा महिलाका पुस्तक र इन्टरनेटमा प्रतिबन्ध",
  "url": "https://nagariknews.nagariknetwork.com/international/taliban-bans-women-s-books-and-internet-60-38.html",
  "version": 1
}
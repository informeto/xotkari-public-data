{
  "byline": "Sandeep bhattarai",
  "canonical_hash": "a217d135b5b7a49a4c48d94926c156ad827b04a5166e320a9e11ce1151bd1ef0",
  "content_html": "<p style=\"text-align: justify;\">राष्ट्रपति रामचन्द्र पौडेलले प्रधानमन्त्री सुशील कार्कीको सिफारिसमा मन्त्रिपरिषद् विस्तार गर्नुभएको छ । आइतबार राष्ट्रपतिले थप पाँच मन्त्री नियुक्त गरेसँगै मन्त्रिपरिषद् ९ सदस्यीय बनेको छ ।</p>\n<p style=\"text-align: justify;\">राष्ट्रपतिले अनिल कुमार सिन्हा, महावीर पुन, मदन परियार, संगीता कौशल मिश्रा र जगदीश खरेललाई मन्त्री नियुक्त गर्नु भएको हो । यसअघि चार सदस्यीय मन्त्रिपरिषद् रहेको थियो ।</p>\n<p style=\"text-align: justify;\">महावीरलाई शिक्षा विज्ञान तथा प्रविधिमन्त्रीको जिम्मेवारी दिइएको छ भने सिन्हालाई कानुन, उद्योग वाणिज्य, भूमि सुधारसहितका मन्त्रालयको जिम्मेवारी दिइएको छ । यस्तै संगीतालाई स्वास्थ्य र मदन परियारलाई कृषि र खरेललाई सञ्चार मन्त्रालयको जिम्मेवारी दिइएको छ ।</p>\n<p>मन्त्रीहरूको नियुक्ति र शपथ भोलि मात्रै हुने राष्ट्रपतिको कार्यालयले जनाएको छ ।</p>\n<p>&nbsp;</p>",
  "content_text": "राष्ट्रपति रामचन्द्र पौडेलले प्रधानमन्त्री सुशील कार्कीको सिफारिसमा मन्त्रिपरिषद् विस्तार गर्नुभएको छ । आइतबार राष्ट्रपतिले थप पाँच मन्त्री नियुक्त गरेसँगै मन्त्रिपरिषद् ९ सदस्यीय बनेको छ । राष्ट्रपतिले अनिल कुमार सिन्हा, महावीर पुन, मदन परियार, संगीता कौशल मिश्रा र जगदीश खरेललाई मन्त्री नियुक्त गर्नु भएको हो । यसअघि चार सदस्यीय मन्त्रिपरिषद् रहेको थियो । महावीरलाई शिक्षा विज्ञान तथा प्रविधिमन्त्रीको जिम्मेवारी दिइएको छ भने सिन्हालाई कानुन, उद्योग वाणिज्य, भूमि सुधारसहितका मन्त्रालयको जिम्मेवारी दिइएको छ । यस्तै संगीतालाई स्वास्थ्य र मदन परियारलाई कृषि र खरेललाई सञ्चार मन्त्रालयको जिम्मेवारी दिइएको छ । मन्त्रीहरूको नियुक्ति र शपथ भोलि मात्रै हुने राष्ट्रपतिको कार्यालयले जनाएको छ ।",
  "fetched_at": "2025-09-21T16:24:40.364845Z",
  "id": "a0bfe610c373d55ad95ac1e47e39791109436e88fcefc90feee60c8c89e5678e",
  "images": [],
  "lang": "ne",
  "published_at": "2025-09-21T16:04:52Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "राष्ट्रपति रामचन्द्र पौडेलले प्रधानमन्त्री सुशील कार्कीको सिफारिसमा मन्त्रिपरिषद् विस्तार गर्नुभएको छ । आइतबार राष्ट्रपतिले थप पाँच मन्त्री नियुक्त गरेसँगै मन्त्रिपरिषद् ९ सदस्यीय बनेको छ । राष्ट्रपतिले अनिल कुमार सिन्हा, महावीर पुन, मदन परियार, संगीता कौशल मिश्रा र जगदीश खरेललाई मन्त्री नियुक्त गर्नु भएको हो । यसअघि चार सदस्यीय मन्त्रिपरिषद् रहेको थियो । महावीरलाई शिक्षा विज्ञान &#8230;",
  "tags": null,
  "title": "मन्त्रिपरिषद् विस्तार : महावीर शिक्षामन्त्री नियुक्त हुँदा, को-को भए मन्त्री ?",
  "url": "https://www.nepaljapan.com/09/22/682000/",
  "version": 1
}
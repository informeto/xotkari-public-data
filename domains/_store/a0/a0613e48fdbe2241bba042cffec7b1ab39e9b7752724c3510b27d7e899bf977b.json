{
  "byline": "न्युज अफ नेपाल",
  "canonical_hash": "e1d8ace25cb45802e5767e4a1674d0a25ff3c5da5d38d1152c61bcca7fb8b836",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/ramlila-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>बैतडी । </strong></p>\n\n\n\n<p>संस्कृति संरक्षणका लागि बैतडीको दोगडाकेदार गाउँपालिका–४, पीपलकोटमा रामलीला महायज्ञ लाग्ने भएको छ । श्रीकेदार संस्कृति संरक्षण समाजको आयोजनामा सञ्चालन हुने रामलीला यही असोज १८ गतेदेखि शुरू हुनेछ ।</p>\n\n\n\n<p>रामलीला श्रीकेदार मा.वि., पीपलकोटको प्राङ्गणमा सञ्चालन हुने श्रीकेदार संस्कृति संरक्षण समाजका सदस्य उमेश भट्टले जानकारी दिनुभयो । रामलीला महायज्ञ सञ्चालनका लागि इन्द्रदेवशरण भट्टको संयोजकत्वमा ५६ जनाको मूल आयोजक समिति गठन गरेर तयारी थालिएको छ । भट्टले भन्नुभयो, ‘रामलीलाको तयारी थालिएको छ । कथा खेल्ने कलाकारहरुको तयारी, साउन्ड सिस्टमलगायतको व्यवस्थापन भइसकेको छ ।’</p>\n\n\n\n<p>यसै बीच रामलीलाका कलाकारको तालिम सञ्चालनमा रहेको छ । रामलीलाको कलाकार छनौटका लागि बुद्धिवल्लभ धानुकको नेतृत्वको सांस्कृतिक टिमलाई जिम्मा दिइएको छ । सामाजिक सद्भाव, धर्म, संस्कृति सरक्षण गर्दै समाजलाई सही मार्गमा डो¥याउने उद्देश्यले रामलीलाको आयोजना गरिएको मूल आयोजक समितिका संयोजक भट्टले बताउनुभयो ।</p>\n\n\n\n<p>‘हामी सबैको एकै सार, अटुट संस्कृति हाम्रो हाम्रो श्रीकेदार’ भन्ने नाराका साथ स्थापना भएको समाजले विभिन्न सांस्कृतिक र सामाजिक कार्य गर्दै आएको समाजका अध्यक्ष सुरेन्द्रप्रसाद भट्टले बताउनुभयो ।</p>",
  "content_text": "बैतडी । संस्कृति संरक्षणका लागि बैतडीको दोगडाकेदार गाउँपालिका–४, पीपलकोटमा रामलीला महायज्ञ लाग्ने भएको छ । श्रीकेदार संस्कृति संरक्षण समाजको आयोजनामा सञ्चालन हुने रामलीला यही असोज १८ गतेदेखि शुरू हुनेछ । रामलीला श्रीकेदार मा.वि., पीपलकोटको प्राङ्गणमा सञ्चालन हुने श्रीकेदार संस्कृति संरक्षण समाजका सदस्य उमेश भट्टले जानकारी दिनुभयो । रामलीला महायज्ञ सञ्चालनका लागि इन्द्रदेवशरण भट्टको संयोजकत्वमा ५६ जनाको मूल आयोजक समिति गठन गरेर तयारी थालिएको छ । भट्टले भन्नुभयो, ‘रामलीलाको तयारी थालिएको छ । कथा खेल्ने कलाकारहरुको तयारी, साउन्ड सिस्टमलगायतको व्यवस्थापन भइसकेको छ ।’ यसै बीच रामलीलाका कलाकारको तालिम सञ्चालनमा रहेको छ । रामलीलाको कलाकार छनौटका लागि बुद्धिवल्लभ धानुकको नेतृत्वको सांस्कृतिक टिमलाई जिम्मा दिइएको छ । सामाजिक सद्भाव, धर्म, संस्कृति सरक्षण गर्दै समाजलाई सही मार्गमा डो¥याउने उद्देश्यले रामलीलाको आयोजना गरिएको मूल आयोजक समितिका संयोजक भट्टले बताउनुभयो । ‘हामी सबैको एकै सार, अटुट संस्कृति हाम्रो हाम्रो श्रीकेदार’ भन्ने नाराका साथ स्थापना भएको समाजले विभिन्न सांस्कृतिक र सामाजिक कार्य गर्दै आएको समाजका अध्यक्ष सुरेन्द्रप्रसाद भट्टले बताउनुभयो ।",
  "fetched_at": "2025-09-22T03:46:59.709698Z",
  "id": "a0613e48fdbe2241bba042cffec7b1ab39e9b7752724c3510b27d7e899bf977b",
  "images": [
    "https://newsofnepal.com/wp-content/uploads/2025/09/ramlila-150x150.jpg"
  ],
  "lang": "ne",
  "published_at": "2025-09-22T03:13:57Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/ramlila-150x150.jpg\" style=\"display: block; margin-bottom: 5px; clear: both;\" width=\"150\" />बैतडी । संस्कृति संरक्षणका लागि बैतडीको दोगडाकेदार गाउँपालिका–४, पीपलकोटमा रामलीला महायज्ञ लाग्ने भएको छ । श्रीकेदार संस्कृति संरक्षण समाजको आयोजनामा सञ्चालन हुने रामलीला यही असोज १८ गतेदेखि शुरू हुनेछ । रामलीला श्रीकेदार मा.वि., पीपलकोटको प्राङ्गणमा सञ्चालन हुने श्रीकेदार संस्कृति संरक्षण समाजका सदस्य उमेश भट्टले जानकारी दिनुभयो । रामलीला महायज्ञ सञ्चालनका लागि इन्द्रदेवशरण भट्टको संयोजकत्वमा ५६ [&#8230;]",
  "tags": null,
  "title": "संस्कृति संरक्षणका लागि श्रीकेदारमा रामलीला",
  "url": "https://newsofnepal.com/2025/09/22/732595/",
  "version": 1
}
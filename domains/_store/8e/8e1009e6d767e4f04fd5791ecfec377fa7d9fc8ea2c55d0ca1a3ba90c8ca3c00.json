{
  "byline": "बर्षा शाह",
  "canonical_hash": "ffa2ffaf69e45ec09a072780d7e4d64b865c114eb4f7fc9ebe8deb03808ec99a",
  "content_html": "<p>काठमाडौँ – जेन–जी आन्दोलनका सहिदहरूको मंगलबार राष्ट्रिय सम्मानका साथ अन्त्येष्टि गरिएको छ।</p>\n<p>उनीहरूको पार्थिव शरीरमा नेपालको राष्ट्रिय झण्डा ओढाएर राष्ट्रिय सम्मानका साथ अन्त्येष्टि गरिएको हो। त्यस क्रममा नेपाली सेनाको टुकडीले सलामीसमेत दिएको थियो।</p>\n<p>सहिदहरूको अन्तिम बिदाइ हुँदै गर्दा पशुपति आर्यघाट शोकाकुल बन्यो। आफन्तहरू भावविह्वल बने।</p>\n<div class=\"social-media-icons-wrapper\">\n<div class=\"social-media-icons-title\">\n<p>त्यसअघि महाराजगञ्जस्थित त्रिवि शिक्षण अस्पतालबाट निकालिएको शव यात्रा चावहिल हुँदै पशुपति आर्यघाट पुगेको थियो।</p>\n</div>\n</div>\n<p>शिक्षण अस्पतालबाट १० जनाको शवयात्रा निकालिएको थियो। त्यसमध्ये ६ जनाको शव काठमाडौँ बाहिर पुर्&#x200d;याउन विमानस्थल लगिएको थियो। ४ जनाको पशुपति आर्यघाटमा अन्त्येष्टि गरियो।</p>\n<p>सुशीला कार्की नेतृत्वको अन्तरिम सरकारले जेन–जी आन्दोलनमा ज्यान गुमाएकाहरूलाई सहिद घोषणा गरिसकेको छ।</p>\n<p>सहिदका परिवारलाई सरकारले जनही १५ लाख रुपैयाँ उपलब्ध गराउने पनि निर्णय गरेको छ।</p>\n<p><img alt=\"\" class=\"alignnone size-large wp-image-1094471\" height=\"690\" src=\"https://assets.deshsanchar.com/wp-content/uploads/2025/09/16160433/gen-z-martyrs-final-rites-13-1024x690.jpg\" width=\"1024\" /></p>\n<p><img alt=\"\" class=\"alignnone size-large wp-image-1094468\" height=\"683\" src=\"https://assets.deshsanchar.com/wp-content/uploads/2025/09/16160429/gen-z-martyrs-final-rites-10-1024x683.jpg\" width=\"1024\" /></p>\n<p><img alt=\"\" class=\"alignnone size-large wp-image-1094470\" height=\"816\" src=\"https://assets.deshsanchar.com/wp-content/uploads/2025/09/16160431/gen-z-martyrs-final-rites-12-1024x816.jpg\" width=\"1024\" /></p>\n<p><img alt=\"\" class=\"alignnone size-large wp-image-1094464\" height=\"683\" src=\"https://assets.deshsanchar.com/wp-content/uploads/2025/09/16160426/gen-z-martyrs-final-rites-6-1024x683.jpg\" width=\"1024\" /></p>\n<p><img alt=\"\" class=\"alignnone size-large wp-image-1094465\" height=\"745\" src=\"https://assets.deshsanchar.com/wp-content/uploads/2025/09/16160427/gen-z-martyrs-final-rites-7-1024x745.jpg\" width=\"1024\" /></p>\n<p><img alt=\"\" class=\"alignnone size-large wp-image-1094473\" height=\"683\" src=\"https://assets.deshsanchar.com/wp-content/uploads/2025/09/16160434/gen-z-martyrs-final-rites-1-1024x683.jpg\" width=\"1024\" /> <img alt=\"\" class=\"alignnone size-large wp-image-1094472\" height=\"655\" src=\"https://assets.deshsanchar.com/wp-content/uploads/2025/09/16160434/gen-z-martyrs-final-rites-14-1024x655.jpg\" width=\"1024\" />   <img alt=\"\" class=\"alignnone size-large wp-image-1094469\" height=\"683\" src=\"https://assets.deshsanchar.com/wp-content/uploads/2025/09/16160430/gen-z-martyrs-final-rites-11-1024x683.jpg\" width=\"1024\" />  <img alt=\"\" class=\"alignnone size-large wp-image-1094467\" height=\"683\" src=\"https://assets.deshsanchar.com/wp-content/uploads/2025/09/16160428/gen-z-martyrs-final-rites-9-1024x683.jpg\" width=\"1024\" /> <img alt=\"\" class=\"alignnone size-large wp-image-1094466\" height=\"704\" src=\"https://assets.deshsanchar.com/wp-content/uploads/2025/09/16160428/gen-z-martyrs-final-rites-8-1024x704.jpg\" width=\"1024\" />   <img alt=\"\" class=\"alignnone size-large wp-image-1094463\" height=\"683\" src=\"https://assets.deshsanchar.com/wp-content/uploads/2025/09/16160425/gen-z-martyrs-final-rites-5-1024x683.jpg\" width=\"1024\" /> <img alt=\"\" class=\"alignnone size-large wp-image-1094462\" height=\"766\" src=\"https://assets.deshsanchar.com/wp-content/uploads/2025/09/16160424/gen-z-martyrs-final-rites-4-1024x766.jpg\" width=\"1024\" /> <img alt=\"\" class=\"alignnone size-large wp-image-1094461\" height=\"669\" src=\"https://assets.deshsanchar.com/wp-content/uploads/2025/09/16160423/gen-z-martyrs-final-rites-3-1024x669.jpg\" width=\"1024\" /> <img alt=\"\" class=\"alignnone size-large wp-image-1094460\" height=\"683\" src=\"https://assets.deshsanchar.com/wp-content/uploads/2025/09/16160423/gen-z-martyrs-final-rites-2-1024x683.jpg\" width=\"1024\" /></p>",
  "content_text": "काठमाडौँ – जेन–जी आन्दोलनका सहिदहरूको मंगलबार राष्ट्रिय सम्मानका साथ अन्त्येष्टि गरिएको छ। उनीहरूको पार्थिव शरीरमा नेपालको राष्ट्रिय झण्डा ओढाएर राष्ट्रिय सम्मानका साथ अन्त्येष्टि गरिएको हो। त्यस क्रममा नेपाली सेनाको टुकडीले सलामीसमेत दिएको थियो। सहिदहरूको अन्तिम बिदाइ हुँदै गर्दा पशुपति आर्यघाट शोकाकुल बन्यो। आफन्तहरू भावविह्वल बने। त्यसअघि महाराजगञ्जस्थित त्रिवि शिक्षण अस्पतालबाट निकालिएको शव यात्रा चावहिल हुँदै पशुपति आर्यघाट पुगेको थियो। शिक्षण अस्पतालबाट १० जनाको शवयात्रा निकालिएको थियो। त्यसमध्ये ६ जनाको शव काठमाडौँ बाहिर पुर्‍याउन विमानस्थल लगिएको थियो। ४ जनाको पशुपति आर्यघाटमा अन्त्येष्टि गरियो। सुशीला कार्की नेतृत्वको अन्तरिम सरकारले जेन–जी आन्दोलनमा ज्यान गुमाएकाहरूलाई सहिद घोषणा गरिसकेको छ। सहिदका परिवारलाई सरकारले जनही १५ लाख रुपैयाँ उपलब्ध गराउने पनि निर्णय गरेको छ।",
  "fetched_at": "2025-09-16T10:55:49.118257Z",
  "id": "8e1009e6d767e4f04fd5791ecfec377fa7d9fc8ea2c55d0ca1a3ba90c8ca3c00",
  "images": [
    "https://assets.deshsanchar.com/wp-content/uploads/2025/09/16160433/gen-z-martyrs-final-rites-13-1024x690.jpg",
    "https://assets.deshsanchar.com/wp-content/uploads/2025/09/16160429/gen-z-martyrs-final-rites-10-1024x683.jpg",
    "https://assets.deshsanchar.com/wp-content/uploads/2025/09/16160431/gen-z-martyrs-final-rites-12-1024x816.jpg",
    "https://assets.deshsanchar.com/wp-content/uploads/2025/09/16160426/gen-z-martyrs-final-rites-6-1024x683.jpg",
    "https://assets.deshsanchar.com/wp-content/uploads/2025/09/16160427/gen-z-martyrs-final-rites-7-1024x745.jpg",
    "https://assets.deshsanchar.com/wp-content/uploads/2025/09/16160434/gen-z-martyrs-final-rites-1-1024x683.jpg",
    "https://assets.deshsanchar.com/wp-content/uploads/2025/09/16160434/gen-z-martyrs-final-rites-14-1024x655.jpg",
    "https://assets.deshsanchar.com/wp-content/uploads/2025/09/16160430/gen-z-martyrs-final-rites-11-1024x683.jpg",
    "https://assets.deshsanchar.com/wp-content/uploads/2025/09/16160428/gen-z-martyrs-final-rites-9-1024x683.jpg",
    "https://assets.deshsanchar.com/wp-content/uploads/2025/09/16160428/gen-z-martyrs-final-rites-8-1024x704.jpg"
  ],
  "lang": "ne",
  "published_at": "2025-09-16T10:44:17Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ – जेन–जी आन्दोलनका सहिदहरूको मंगलबार राष्ट्रिय सम्मानका साथ अन्त्येष्टि गरिएको...",
  "tags": null,
  "title": "सहिदहरूको अन्तिम बिदाइः पशुपति आर्यघाटमा भावविह्वल आफन्त (तस्बिरहरू)",
  "url": "https://deshsanchar.com/2025/09/16/1094475/",
  "version": 1
}
{
  "byline": "न्युज अफ नेपाल",
  "canonical_hash": "31333651b737e90c954d7a1ffeb30259efb2ad893d245654c207370b3a7f9967",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/kesarmahal-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ ।</strong></p>\n\n\n\n<p>&nbsp;आजबाट&nbsp; शिक्षा , विज्ञान तथा प्रविधि मन्त्रालय केशर महलमा सरेको छ । आजबाट शिक्षा सचिव चूडामणि शर्मा केशर महलमा सरेका हुन् । सचिव शर्माले आज पहिलो दिन कार्यकक्षमा&nbsp; सरेको जानकारी दिए । भने–सिंहदरबार तयार नहुन्जेलसम्म केशर महलमा सरेका हौ ।&nbsp;</p>\n\n\n\n<p>&nbsp;उनले अब केशर महलमा पनि शिक्षा मन्त्रालयका केही निकाय, विभाग र शाखा स्थानान्तरण गरिने जानकारी दिए । उनका अनुसार सिंहदरबारमा स्थान अभाव भइरहेको छ , केशर र सिंहदरबार दुबैस्थानबाट सेवा सञ्चालन गरिनेछ ।&nbsp;</p>\n\n\n\n<p>&nbsp;सचिव पौडेल केशरमहलको कार्यकक्षमा पुगेलगत्तै मन्त्रीको कार्यकक्ष सजावट शुरु गरिएको छ । मन्त्रालयका अधिकारीका अनुसार मन्त्री आउने टुंगो नभएपछि कार्यकक्ष चिटिक्क पारेर तयारी अवस्थामा राखिएको छ ।</p>\n\n\n\n<p>&nbsp;केशरमहलमा हाल मन्त्री सहित ५ वटा कोठा प्रयोग हुनेछ । त्यहीबाट सेवा दिने तयारी मन्त्रालयको छ । मन्त्री, सचिव र तीनवटा महाशाखा केशर महलमा रहनेछन् । ‘अब केशर महल र सिंहदरबार दुबैतिर मन्त्रालय हुनेछन्’–सचिव पौडेलले भने। शिक्षा मन्त्रालयको स्वामित्वमा रहेको केशरमहलमा केशर पुस्तकालय र सार्वजनिक खरिद अनुगमन कार्यालय छ । अनुगमन कार्यालयलाई पछि स्थानान्तरण गर्ने चाहना मन्त्रालयको छ ।&nbsp;</p>",
  "content_text": "काठमाडौँ । आजबाट शिक्षा , विज्ञान तथा प्रविधि मन्त्रालय केशर महलमा सरेको छ । आजबाट शिक्षा सचिव चूडामणि शर्मा केशर महलमा सरेका हुन् । सचिव शर्माले आज पहिलो दिन कार्यकक्षमा सरेको जानकारी दिए । भने–सिंहदरबार तयार नहुन्जेलसम्म केशर महलमा सरेका हौ । उनले अब केशर महलमा पनि शिक्षा मन्त्रालयका केही निकाय, विभाग र शाखा स्थानान्तरण गरिने जानकारी दिए । उनका अनुसार सिंहदरबारमा स्थान अभाव भइरहेको छ , केशर र सिंहदरबार दुबैस्थानबाट सेवा सञ्चालन गरिनेछ । सचिव पौडेल केशरमहलको कार्यकक्षमा पुगेलगत्तै मन्त्रीको कार्यकक्ष सजावट शुरु गरिएको छ । मन्त्रालयका अधिकारीका अनुसार मन्त्री आउने टुंगो नभएपछि कार्यकक्ष चिटिक्क पारेर तयारी अवस्थामा राखिएको छ । केशरमहलमा हाल मन्त्री सहित ५ वटा कोठा प्रयोग हुनेछ । त्यहीबाट सेवा दिने तयारी मन्त्रालयको छ । मन्त्री, सचिव र तीनवटा महाशाखा केशर महलमा रहनेछन् । ‘अब केशर महल र सिंहदरबार दुबैतिर मन्त्रालय हुनेछन्’–सचिव पौडेलले भने। शिक्षा मन्त्रालयको स्वामित्वमा रहेको केशरमहलमा केशर पुस्तकालय र सार्वजनिक खरिद अनुगमन कार्यालय छ । अनुगमन कार्यालयलाई पछि स्थानान्तरण गर्ने चाहना मन्त्रालयको छ ।",
  "fetched_at": "2025-09-15T09:55:07.321920Z",
  "id": "6ad17cec5d7969078453404ab699806463f21330ff4c7f837937ea4441819339",
  "images": [
    "https://newsofnepal.com/wp-content/uploads/2025/09/kesarmahal-150x150.jpg"
  ],
  "lang": "ne",
  "published_at": "2025-09-15T09:52:35Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/kesarmahal-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौँ । &#160;आजबाट&#160; शिक्षा , विज्ञान तथा प्रविधि मन्त्रालय केशर महलमा सरेको छ । आजबाट शिक्षा सचिव चूडामणि शर्मा केशर महलमा सरेका हुन् । सचिव शर्माले आज पहिलो दिन कार्यकक्षमा&#160; सरेको जानकारी दिए । भने–सिंहदरबार तयार नहुन्जेलसम्म केशर महलमा सरेका हौ ।&#160; &#160;उनले अब केशर महलमा पनि शिक्षा मन्त्रालयका केही निकाय, विभाग र शाखा स्थानान्तरण [&#8230;]",
  "tags": null,
  "title": "आजबाट  शिक्षा मन्त्रालय केशर महलमा",
  "url": "https://newsofnepal.com/2025/09/15/731353/",
  "version": 1
}
{
  "byline": "न्युज अफ नेपाल",
  "canonical_hash": "8589ecc6c971db5c8e4b2fb6fe9a443c69a9058aa5dd4cde4cb35335e8f67436",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/trafic-sahyata-class-1-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ । </strong></p>\n\n\n\n<p>नजिकिँदो चाडपर्वमा यात्रुहरूको सहज आवतजावत सुनिश्चित गर्न उपत्यकाभित्र १५ स्थानमा यात्रु सहायता कक्ष स्थापना हुने भएको छ । </p>\n\n\n\n<p>उपत्यका ट्राफिक प्रहरी कार्यालयका अनुसार नयाँ बसपार्क, नागढुङ्गा, कलङ्की, स्वयम्भू, हलचोक, माछापोखरी, चावहिल, तिलगङ्गा, कोटेश्वर, जगाती, सातदोबाटो, बल्खु, दक्षिणकाली, सुन्धारा र साँगामा सहायता कक्ष स्थापना गरिनेछ ।</p>\n\n\n\n<p>सहायता कक्षमा ट्राफिक प्रहरी, यातायात व्यवस्था विभाग र व्यवसायीको टोली खटिनेछ । सो टोलीले भाडादर तोकिएअनुसार भएरनभएको, सवारीमा दुई चालकको व्यवस्था, क्षमताभन्दा बढी यात्रु राखिएको छ वा छैन, टिकटमा कालोबजारी भएको छ वा छैन लगायतका विषयमा निगरानी गर्नेछ ।</p>\n\n\n\n<p>चाडपर्वमा सवारी चाप व्यवस्थापन र दुर्घटनारहित आवागमन सुनिश्चित गर्ने उद्देश्यले यो व्यवस्था गरिएको हो ।</p>",
  "content_text": "काठमाडौँ । नजिकिँदो चाडपर्वमा यात्रुहरूको सहज आवतजावत सुनिश्चित गर्न उपत्यकाभित्र १५ स्थानमा यात्रु सहायता कक्ष स्थापना हुने भएको छ । उपत्यका ट्राफिक प्रहरी कार्यालयका अनुसार नयाँ बसपार्क, नागढुङ्गा, कलङ्की, स्वयम्भू, हलचोक, माछापोखरी, चावहिल, तिलगङ्गा, कोटेश्वर, जगाती, सातदोबाटो, बल्खु, दक्षिणकाली, सुन्धारा र साँगामा सहायता कक्ष स्थापना गरिनेछ । सहायता कक्षमा ट्राफिक प्रहरी, यातायात व्यवस्था विभाग र व्यवसायीको टोली खटिनेछ । सो टोलीले भाडादर तोकिएअनुसार भएरनभएको, सवारीमा दुई चालकको व्यवस्था, क्षमताभन्दा बढी यात्रु राखिएको छ वा छैन, टिकटमा कालोबजारी भएको छ वा छैन लगायतका विषयमा निगरानी गर्नेछ । चाडपर्वमा सवारी चाप व्यवस्थापन र दुर्घटनारहित आवागमन सुनिश्चित गर्ने उद्देश्यले यो व्यवस्था गरिएको हो ।",
  "fetched_at": "2025-09-17T23:38:46.631376Z",
  "id": "6a6f21fb31d743108782ed294e96d2c7d37edfd41a5ff8309154ef34678f00b7",
  "images": [
    "https://newsofnepal.com/wp-content/uploads/2025/09/trafic-sahyata-class-1-150x150.png"
  ],
  "lang": "ne",
  "published_at": "2025-09-17T23:29:24Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/trafic-sahyata-class-1-150x150.png\" style=\"display: block; margin-bottom: 5px; clear: both;\" width=\"150\" />काठमाडौँ । नजिकिँदो चाडपर्वमा यात्रुहरूको सहज आवतजावत सुनिश्चित गर्न उपत्यकाभित्र १५ स्थानमा यात्रु सहायता कक्ष स्थापना हुने भएको छ । उपत्यका ट्राफिक प्रहरी कार्यालयका अनुसार नयाँ बसपार्क, नागढुङ्गा, कलङ्की, स्वयम्भू, हलचोक, माछापोखरी, चावहिल, तिलगङ्गा, कोटेश्वर, जगाती, सातदोबाटो, बल्खु, दक्षिणकाली, सुन्धारा र साँगामा सहायता कक्ष स्थापना गरिनेछ । सहायता कक्षमा ट्राफिक प्रहरी, यातायात व्यवस्था विभाग र [&#8230;]",
  "tags": null,
  "title": "चाडपर्व लक्षित १५ स्थानमा यात्रु सहायता कक्ष सञ्चालन हुने",
  "url": "https://newsofnepal.com/2025/09/18/731854/",
  "version": 1
}
{
  "byline": "नागरिक",
  "canonical_hash": "37694d02b959d5f3767d9276eca92f9e8b9e3c69f226490302cd5b4dd882c51c",
  "content_html": "<p><img alt=\"\" src=\"https://images.nagariknewscdn.com/2024/third-party/1604299445_gaja_charesh.jpg\" /></p><p>पर्सामा १९ किलो चरेस बरामद भएको छ । सशस्त्र प्रहरी बल पर्साले पोखरिया नगरपालिका ७ जगतपुरबाट १९ किलो लागु औषध चरेस बरामद गरेको हो ।</p><p>जगतपुर गाउँमा बाख्रा पाल्ने छाप्रोमा कालो झोलाभित्र लुकाइराखेको अवस्थामा सशस्त्र प्रहरी पर्साले चरेस बरामद गरेको हो । बीओपि प्रसौनभी भट्ठाका सहायक प्रहरी निरीक्षक चेतन बाह्रकोटीको नेतृत्वमा गएको सशस्त्र प्रहरीको टोलीले १९ किलो १२६ ग्राम चरेस बरामद गरेको सशस्त्र प्रहरी बल पर्साले जनाएको छ ।</p><p>चरेस लुकाउने मानिसको खोजी कार्य जारी रहेको छ । बाख्रा पाल्ने छाप्रोमा लाखौँ मूल्यको चरेस लुकाउने र चरेस ल्याउने स्रोतको खोजी भइरहेको जनाइएको छ ।  </p><p>बरामद भएको चरेसलाई आवश्यक प्रक्रिया पूरा गरी इलाका प्रहरी कार्यालय पोखरियामा बुझाइने सशस्त्र स्रोतको भनाइ छ । </p>",
  "content_text": "पर्सामा १९ किलो चरेस बरामद भएको छ । सशस्त्र प्रहरी बल पर्साले पोखरिया नगरपालिका ७ जगतपुरबाट १९ किलो लागु औषध चरेस बरामद गरेको हो । जगतपुर गाउँमा बाख्रा पाल्ने छाप्रोमा कालो झोलाभित्र लुकाइराखेको अवस्थामा सशस्त्र प्रहरी पर्साले चरेस बरामद गरेको हो । बीओपि प्रसौनभी भट्ठाका सहायक प्रहरी निरीक्षक चेतन बाह्रकोटीको नेतृत्वमा गएको सशस्त्र प्रहरीको टोलीले १९ किलो १२६ ग्राम चरेस बरामद गरेको सशस्त्र प्रहरी बल पर्साले जनाएको छ । चरेस लुकाउने मानिसको खोजी कार्य जारी रहेको छ । बाख्रा पाल्ने छाप्रोमा लाखौँ मूल्यको चरेस लुकाउने र चरेस ल्याउने स्रोतको खोजी भइरहेको जनाइएको छ । बरामद भएको चरेसलाई आवश्यक प्रक्रिया पूरा गरी इलाका प्रहरी कार्यालय पोखरियामा बुझाइने सशस्त्र स्रोतको भनाइ छ ।",
  "fetched_at": "2025-09-22T08:56:19.216442Z",
  "id": "6af385431b28ce3f3b4f15abdef9932e4c0e94389d8957e0f08b0f418573a4e3",
  "images": [
    "https://images.nagariknewscdn.com/2024/third-party/1604299445_gaja_charesh.jpg"
  ],
  "lang": "ne",
  "published_at": "2025-09-22T08:27:42Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "जगतपुर गाउँमा बाख्रा पाल्ने छाप्रोमा कालो झोलाभित्र लुकाइराखेको अवस्थामा सशस्त्र प्रहरी पर्साले चरेस बरामद गरेको हो ।...",
  "tags": null,
  "title": "जगतपुरबाट १९ किलो चरेस बरामद",
  "url": "https://nagariknews.nagariknetwork.com/Aparadh/19-kg-of-hashish-seized-from-jatpur-59-80.html",
  "version": 1
}
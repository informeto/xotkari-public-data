{
  "byline": "Prakash Timalsina",
  "canonical_hash": "d4fc22ce705d73614e04c07ce3d1e5018fc62fa6768059194003aed7e6404773",
  "content_html": "<p>एजेन्सी &#8211; <strong>बार्सिलोनाले आइतवार गेटाफेलाई ३-० ले हराउँदै ला लिगा सिजनमा अपराजित यात्रा कायम राखेको छ।</strong></p>\n\n\n\n<p>बार्सिलोनाको जितमा फेरान टोरेसले २ र अर्को गोल दानी ओल्मोले गरे। टोरेसले १५औँ मिनेटमा ओल्मोको ब्याकहिल पासलाई नियन्त्रणमा लिँदै गोल गरे । </p>\n\n\n\n<p>टोरेसले ३४औँ मिनेटमा राफिन्हाको लामो पासबाट दोस्रो गोल थपे। पहिलो हाफमै ह्याट्रिक गर्ने मौका पाए पनि उनको प्रहार क्रसबारमा लाग्यो।</p>\n\n\n\n<p>६२औँ मिनेटमा मार्कस रासफोर्डको पासमा ओल्मोले गोल गरे । रासफोर्ड दोस्रो हाफ सुरुमा राफिन्हाको स्थानमा मैदानमा प्रवेश गरेका थिए।</p>\n\n\n\n<p>योसँगै बार्सिलोनाले ५ खेलपछि १३ अंक जोड्दै तालिकामा दोस्रो स्थानमा छ। शीर्ष स्थानमा रहेको रियल म्याड्रिडभन्दा २ अंकले पछि छ।</p>\n\n\n\n<p>बार्सिलोनाको मुख्य मैदान क्याम्प नोउ अहिले पुनर्निर्माणमा चलिरहेकोले ६ हजार दर्शक क्षमताको जोहान क्रुइफ स्टेडियममा खेल भएको थियो।</p>\n\n\n\n<p>अर्को खेलमा एल्चेले रियल ओभिएडोलाई १-० ले हरायो। अर्को खेलमा मायोर्का र एट्लेटिको म्याड्रिड तथस रयो भालेसानो र सेल्टा भिगोले १-१ को बराबरी खेले।</p>\n\n\n\n<figure class=\"wp-block-image size-large\"><a href=\"https://www.hamrokhelkud.com/wp-content/uploads/2025/09/20250922_074308.jpg\"><img alt=\"\" class=\"wp-image-165887\" height=\"1024\" src=\"https://www.hamrokhelkud.com/wp-content/uploads/2025/09/20250922_074308-819x1024.jpg\" width=\"819\" /></a></figure><p>The post <a href=\"https://www.hamrokhelkud.com/general/165886.html\">बार्सिलोनाको सहज जित</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – बार्सिलोनाले आइतवार गेटाफेलाई ३-० ले हराउँदै ला लिगा सिजनमा अपराजित यात्रा कायम राखेको छ। बार्सिलोनाको जितमा फेरान टोरेसले २ र अर्को गोल दानी ओल्मोले गरे। टोरेसले १५औँ मिनेटमा ओल्मोको ब्याकहिल पासलाई नियन्त्रणमा लिँदै गोल गरे । टोरेसले ३४औँ मिनेटमा राफिन्हाको लामो पासबाट दोस्रो गोल थपे। पहिलो हाफमै ह्याट्रिक गर्ने मौका पाए पनि उनको प्रहार क्रसबारमा लाग्यो। ६२औँ मिनेटमा मार्कस रासफोर्डको पासमा ओल्मोले गोल गरे । रासफोर्ड दोस्रो हाफ सुरुमा राफिन्हाको स्थानमा मैदानमा प्रवेश गरेका थिए। योसँगै बार्सिलोनाले ५ खेलपछि १३ अंक जोड्दै तालिकामा दोस्रो स्थानमा छ। शीर्ष स्थानमा रहेको रियल म्याड्रिडभन्दा २ अंकले पछि छ। बार्सिलोनाको मुख्य मैदान क्याम्प नोउ अहिले पुनर्निर्माणमा चलिरहेकोले ६ हजार दर्शक क्षमताको जोहान क्रुइफ स्टेडियममा खेल भएको थियो। अर्को खेलमा एल्चेले रियल ओभिएडोलाई १-० ले हरायो। अर्को खेलमा मायोर्का र एट्लेटिको म्याड्रिड तथस रयो भालेसानो र सेल्टा भिगोले १-१ को बराबरी खेले। The post बार्सिलोनाको सहज जित first appeared on हाम्रो खेलकुद .",
  "fetched_at": "2025-09-22T03:10:57.166770Z",
  "id": "aeb635aeb2d45eb73e86504bc605e3248dc943fd671d83daf2ae66c6aa101fef",
  "images": [
    "https://www.hamrokhelkud.com/wp-content/uploads/2025/09/20250922_074308-819x1024.jpg"
  ],
  "lang": "ne",
  "published_at": "2025-09-22T02:03:12Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; बार्सिलोनाले आइतवार गेटाफेलाई ३-० ले हराउँदै ला लिगा सिजनमा अपराजित यात्रा कायम राखेको छ। बार्सिलोनाको जितमा फेरान टोरेसले २ र अर्को गोल दानी ओल्मोले गरे। टोरेसले १५औँ मिनेटमा ओल्मोको ब्याकहिल पासलाई नियन्त्रणमा लिँदै गोल गरे । टोरेसले ३४औँ मिनेटमा राफिन्हाको लामो पासबाट दोस्रो गोल थपे। पहिलो हाफमै ह्याट्रिक गर्ने मौका पाए पनि उनको [&#8230;]</p>\n<p>The post <a href=\"https://www.hamrokhelkud.com/general/165886.html\">बार्सिलोनाको सहज जित</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "बार्सिलोनाको सहज जित",
  "url": "https://www.hamrokhelkud.com/general/165886.html",
  "version": 1
}
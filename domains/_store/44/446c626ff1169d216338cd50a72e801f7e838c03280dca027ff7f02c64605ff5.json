{
  "byline": "दिलीप पौडेल",
  "canonical_hash": "fe04d11494602126b3892e474471081ccf988f04ef3e7f365e54cfa07c827945",
  "content_html": "<p><img alt=\"\" src=\"https://images.nagariknewscdn.com\" /></p><p>काठमाडौं&ndash; कर्मचारीको कार्यसम्पादन प्रभाबकारी नभएको गुनासो आएपछि आपूर्ति मन्त्रालयले आज माताहतका निकायको छड्के अनुगमन गरेको छ । अनुगमनमा करिब १ सय कर्मचारी अनुपस्थित भेटिएका थिए ।</p>\n\n<p>मन्त्रालय, उपभोक्ता हित तथा आपूर्ति व्यवस्था विभाग, नेपाल आयल निगम, खाद्य संस्थान, साल्ट ट्रेडिङ कर्पोरेशनमा अनुगमन गरेको थियो । करिब सवा १० पछि गरिएको अनुगमनमा उप&mdash;सचिब, निर्देशकसहित अधिकांश तल्लो तहका कर्मचारी नभेटिएको प्रवक्ता सुर्य श्रेष्ठले बताए । &lsquo;समयमा उपस्थित भएर सेवा नदिएको गुनासो आएपछि अनुगमन गरेका हौं,&rsquo; श्रेष्ठले भने, &lsquo;बिना जानकारी कार्यालयमा उपस्थित नहुने कर्मचारीलाई कारबाही गर्छौं ।&rsquo;<br />\n </p>",
  "content_text": "काठमाडौं– कर्मचारीको कार्यसम्पादन प्रभाबकारी नभएको गुनासो आएपछि आपूर्ति मन्त्रालयले आज माताहतका निकायको छड्के अनुगमन गरेको छ । अनुगमनमा करिब १ सय कर्मचारी अनुपस्थित भेटिएका थिए । मन्त्रालय, उपभोक्ता हित तथा आपूर्ति व्यवस्था विभाग, नेपाल आयल निगम, खाद्य संस्थान, साल्ट ट्रेडिङ कर्पोरेशनमा अनुगमन गरेको थियो । करिब सवा १० पछि गरिएको अनुगमनमा उप—सचिब, निर्देशकसहित अधिकांश तल्लो तहका कर्मचारी नभेटिएको प्रवक्ता सुर्य श्रेष्ठले बताए । ‘समयमा उपस्थित भएर सेवा नदिएको गुनासो आएपछि अनुगमन गरेका हौं,’ श्रेष्ठले भने, ‘बिना जानकारी कार्यालयमा उपस्थित नहुने कर्मचारीलाई कारबाही गर्छौं ।’",
  "fetched_at": "2025-09-14T13:46:47.668540Z",
  "id": "446c626ff1169d216338cd50a72e801f7e838c03280dca027ff7f02c64605ff5",
  "images": [
    "https://images.nagariknewscdn.com"
  ],
  "lang": "ne",
  "published_at": "2016-12-11T06:55:00Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "कर्मचारीको कार्यसम्पादन प्रभाबकारी नभएको गुनासो आएपछि आपूर्ति मन्त्रालयले आज माताहतका निकायको छड्के अनुगमन गरेको छ । अनुगमनमा करिब १ सय कर्मचारी अनुपस्थित भेटिएका थिए ।...",
  "tags": null,
  "title": "छड्केमा एक सय कर्मचारी अनुपस्थित !",
  "url": "https://nagariknews.nagariknetwork.com/main-news/112666-1481460000.html",
  "version": 1
}
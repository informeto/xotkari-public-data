{
  "byline": "Bhupendra GC",
  "canonical_hash": "e228e116a80ad12e22823e294c8a75b35f694d47ffe70b49721e8952e268b0e0",
  "content_html": "<p>एजेन्सी &#8211; <strong>युएईमा जारी एसीसी टी-२० एसिया कपमा समूह ए बाट भारत एक खेल अगावै सुपर फोरमा पुगेकोछ । सोमबार राती घरेलु टोली युएईले ओमानलाई ४२ रनले हराएसँगै भारतको सुपर फोर यात्रा आधिकारीक रुपमा पक्का भएको हो ।</strong></p>\n\n\n\n<p>समूह ए मा भारत २ खेलमा ४ अंकका साथ शीर्ष स्थानमा छ । भारतले युएईलाई ९ विकेट र पाकिस्तानलाई ७ विकेटले हराएको थियो । अन्तिम खेल भारतले शुक्रबार ओमानसँग खेल्नेछ । ओमान भने सुरुवाती दुबै खेलमा हारका साथ सुपर फोर दौडबाट बाहिरिएको छ । अव समूह ए मा युएई र पाकिस्तान मध्य एक टोलीको मात्रै ४ अंकको सम्भावना हुँदा भारतको सुपर फोर पक्का बनेको हो । समुह विजेता वा उप विजेताको रुपमा सुपर फोर खेल्ने भने अन्तिम खेलको नतिजाले मात्रै निर्धारण गर्नेछ । </p>\n\n\n\n<p>पाकिस्तानले ओमानलाई ९३ रनले हराउँदा भारतसँग भने ७ विकेटले हार्न पुगेको थियो । उता युएई भारतसँग ९ विकेटले पहिला खेलमा हार्दा दोस्रोमा ओमानलाई ४२ रनले हरायो । समान दुई अंक भएपनि नेटरनरेटको कारण पाकिस्तान दोस्रो स्थानमा छ । पाकिस्तान र युएईले बुधबार दुबईमा प्रतिस्पर्धा गर्नेछन् । विजेता टोली सुपर फोरमा पुग्ने पक्का भएको हो ।</p>\n\n\n\n<figure class=\"wp-block-embed is-type-wp-embed is-provider-हाम्रो-खेलकुद wp-block-embed-हाम्रो-खेलकुद\"><div class=\"wp-block-embed__wrapper\">\n<blockquote class=\"wp-embedded-content\"><a href=\"https://www.hamrokhelkud.com/cricket/165718.html\">हङकङलाई हराउन श्रीलंकाको संघर्ष</a></blockquote>\n</div><figcaption class=\"wp-element-caption\">एक साता अघि सम्पन्न त्रिकोणात्मक टी२० आई सिरिजमा युएई पाकिस्तानसँग दुबै खेलमा लक्ष्य पछ्याउनेक्रममा समान ३१ रनले हारेको थियो । पहिलो खेलमा युएईले २ सय ८ र दोस्रो खेलमा १ सय ७२ रनको लक्ष्य पछ्याउनेक्रममा उक्त हार व्यहोरेको थियो । युएईको हारको मुख्य कारण दुबै खेलमा डेथ ओभरमा कमजोर बलिंग थियो ।</figcaption></figure>\n\n\n\n<p>उता समूह बी को सुपर फोर भने अफगानिस्तान, श्रीलंका र बंगलादेशबीच रोमाञ्चक प्रतिस्पर्धा हुने अनुमान गरिएको छ । श्रीलॅका समुह बि मा २ खेलमा ४ अंकका साथ शिर्षस्थानमा छ । अफगानिस्तान १ खेलमा २ मा जित सहित दोस्रो स्थानमा छ । अफगानिस्तान र श्रीलॅकाले बिहिबार खेल्नेछन । बंगलादेश २ खेलमा २ अंकका साथ तेस्रो स्थानमा छ । बंगलादेश र अफगानिस्तान मंगलबार प्रतिस्पर्धा गर्दै छन । हङकङ भने सबै तिन खेलमा हार सहित बाहिरिएको छ । </p>\n\n\n\n<p>हरेक समूहका शीर्ष दुई टोली सुपर फोरमा पुग्नेछन् । सुपर फोरका शीर्ष दुई टोली फाइनल खेल्नेछन् । सुपर फोरमा सबै टोलीले एक अर्कासँग खेल्नेछन् । सुपर फोर २० सेप्टम्बरदेखि २६ सम्म चल्नेछ । फाइनल २८ सेप्टेम्बरमा हुनेछ ।</p><p>The post <a href=\"https://www.hamrokhelkud.com/cricket/165717.html\">भारत सुपर फोरमा, युएई र पाकिस्तानको खेल निर्णायक हुने</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – युएईमा जारी एसीसी टी-२० एसिया कपमा समूह ए बाट भारत एक खेल अगावै सुपर फोरमा पुगेकोछ । सोमबार राती घरेलु टोली युएईले ओमानलाई ४२ रनले हराएसँगै भारतको सुपर फोर यात्रा आधिकारीक रुपमा पक्का भएको हो । समूह ए मा भारत २ खेलमा ४ अंकका साथ शीर्ष स्थानमा छ । भारतले युएईलाई ९ विकेट र पाकिस्तानलाई ७ विकेटले हराएको थियो । अन्तिम खेल भारतले शुक्रबार ओमानसँग खेल्नेछ । ओमान भने सुरुवाती दुबै खेलमा हारका साथ सुपर फोर दौडबाट बाहिरिएको छ । अव समूह ए मा युएई र पाकिस्तान मध्य एक टोलीको मात्रै ४ अंकको सम्भावना हुँदा भारतको सुपर फोर पक्का बनेको हो । समुह विजेता वा उप विजेताको रुपमा सुपर फोर खेल्ने भने अन्तिम खेलको नतिजाले मात्रै निर्धारण गर्नेछ । पाकिस्तानले ओमानलाई ९३ रनले हराउँदा भारतसँग भने ७ विकेटले हार्न पुगेको थियो । उता युएई भारतसँग ९ विकेटले पहिला खेलमा हार्दा दोस्रोमा ओमानलाई ४२ रनले हरायो । समान दुई अंक भएपनि नेटरनरेटको कारण पाकिस्तान दोस्रो स्थानमा छ । पाकिस्तान र युएईले बुधबार दुबईमा प्रतिस्पर्धा गर्नेछन् । विजेता टोली सुपर फोरमा पुग्ने पक्का भएको हो । हङकङलाई हराउन श्रीलंकाको संघर्ष एक साता अघि सम्पन्न त्रिकोणात्मक टी२० आई सिरिजमा युएई पाकिस्तानसँग दुबै खेलमा लक्ष्य पछ्याउनेक्रममा समान ३१ रनले हारेको थियो । पहिलो खेलमा युएईले २ सय ८ र दोस्रो खेलमा १ सय ७२ रनको लक्ष्य पछ्याउनेक्रममा उक्त हार व्यहोरेको थियो । युएईको हारको मुख्य कारण दुबै खेलमा डेथ ओभरमा कमजोर बलिंग थियो । उता समूह बी को सुपर फोर भने अफगानिस्तान, श्रीलंका र बंगलादेशबीच रोमाञ्चक प्रतिस्पर्धा हुने अनुमान गरिएको छ । श्रीलॅका समुह बि मा २ खेलमा ४ अंकका साथ शिर्षस्थानमा छ । अफगानिस्तान १ खेलमा २ मा जित सहित दोस्रो स्थानमा छ । अफगानिस्तान र श्रीलॅकाले बिहिबार खेल्नेछन । बंगलादेश २ खेलमा २ अंकका साथ तेस्रो स्थानमा छ । बंगलादेश र अफगानिस्तान मंगलबार प्रतिस्पर्धा गर्दै छन । हङकङ भने सबै तिन खेलमा हार सहित बाहिरिएको छ । हरेक समूहका शीर्ष दुई टोली सुपर फोरमा पुग्नेछन् । सुपर फोरका शीर्ष दुई टोली फाइनल खेल्नेछन् । सुपर फोरमा सबै टोलीले एक अर्कासँग खेल्नेछन् । सुपर फोर २० सेप्टम्बरदेखि २६ सम्म चल्नेछ । फाइनल २८ सेप्टेम्बरमा हुनेछ । The post भारत सुपर फोरमा, युएई र पाकिस्तानको खेल निर्णायक हुने first appeared on हाम्रो खेलकुद .",
  "fetched_at": "2025-09-15T20:24:15.749951Z",
  "id": "4c0be251392049e32c1f5a3dba2fb0ff2e0f6983ca98eb664149c5d7b4608a76",
  "images": [],
  "lang": "ne",
  "published_at": "2025-09-15T17:30:00Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; युएईमा जारी एसीसी टी-२० एसिया कपमा समूह ए बाट भारत एक खेल अगावै सुपर फोरमा पुगेकोछ । सोमबार राती घरेलु टोली युएईले ओमानलाई ४२ रनले हराएसँगै भारतको सुपर फोर यात्रा आधिकारीक रुपमा पक्का भएको हो । समूह ए मा भारत २ खेलमा ४ अंकका साथ शीर्ष स्थानमा छ । भारतले युएईलाई ९ विकेट [&#8230;]</p>\n<p>The post <a href=\"https://www.hamrokhelkud.com/cricket/165717.html\">भारत सुपर फोरमा, युएई र पाकिस्तानको खेल निर्णायक हुने</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "भारत सुपर फोरमा, युएई र पाकिस्तानको खेल निर्णायक हुने",
  "url": "https://www.hamrokhelkud.com/cricket/165717.html",
  "version": 1
}
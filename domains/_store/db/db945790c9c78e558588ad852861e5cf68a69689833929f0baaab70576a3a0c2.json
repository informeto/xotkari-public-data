{
  "byline": "नागरिक",
  "canonical_hash": "496e263d6cb26675e7863690f02ba1b04d2c26f2fc009c0bccfd733f11c1c0e3",
  "content_html": "<p><img alt=\"\" src=\"https://images.nagariknewscdn.com/2024/third-party/1758541119_Jagadish%20Kharel%20%20%20(3).png\" /></p><p>नवगठित अन्तरिम सरकारका सञ्चार तथा सूचना प्रविधि मन्त्री जगदीश खरेलले दूर सञ्चार क्षेत्रमा नागरिकको पहुँच विस्तारमा भूमिका खेल्ने प्रतिवद्धता जनाएका छन् ।  </p><p>उनले जेन-जी आन्दोलनको बलिदानको सम्मान गर्दै सूचना तथा सञ्चार क्षेत्रमा पहुँच विस्तार गर्ने बताए ।  मन्त्री खरेलले आफ्नो पदभार ग्रहण गरेसँगै एआई कृत्रिम बौद्धिकता नीति पास गराएर त्यसको कार्यान्वयनलाई अगाडि बढाउने बताए ।  </p><p>जेन-जी आन्दोलनको उद्गम बिन्दु सामाजिक सञ्जाल भएकोले नागरिकको सूचनामा पहुँच सुनिश्चित गर्न सार्वजनिक स्थानमा निःशुल्क इन्टरनेट उपलब्ध गराउने पहिलो निर्णय गरेको मन्त्री खरेलको भनाइ छ ।</p><p>उनले आगामी दुई महिनाभित्र काठमाडौं उपत्यकाभित्रका महत्त्वपूर्ण सार्वजनिक स्थानमा निःशुल्क इन्टरनेट उपलब्ध गराउने योजना रहेको बताए । आगामी पाँच महिनाभित्र देशका १० वटा प्रमुख सार्वजनिक स्थानमा यो सुविधा विस्तार गर्ने प्रतिबद्धता खरेलले गरेका छन् । </p>",
  "content_text": "नवगठित अन्तरिम सरकारका सञ्चार तथा सूचना प्रविधि मन्त्री जगदीश खरेलले दूर सञ्चार क्षेत्रमा नागरिकको पहुँच विस्तारमा भूमिका खेल्ने प्रतिवद्धता जनाएका छन् । उनले जेन-जी आन्दोलनको बलिदानको सम्मान गर्दै सूचना तथा सञ्चार क्षेत्रमा पहुँच विस्तार गर्ने बताए । मन्त्री खरेलले आफ्नो पदभार ग्रहण गरेसँगै एआई कृत्रिम बौद्धिकता नीति पास गराएर त्यसको कार्यान्वयनलाई अगाडि बढाउने बताए । जेन-जी आन्दोलनको उद्गम बिन्दु सामाजिक सञ्जाल भएकोले नागरिकको सूचनामा पहुँच सुनिश्चित गर्न सार्वजनिक स्थानमा निःशुल्क इन्टरनेट उपलब्ध गराउने पहिलो निर्णय गरेको मन्त्री खरेलको भनाइ छ । उनले आगामी दुई महिनाभित्र काठमाडौं उपत्यकाभित्रका महत्त्वपूर्ण सार्वजनिक स्थानमा निःशुल्क इन्टरनेट उपलब्ध गराउने योजना रहेको बताए । आगामी पाँच महिनाभित्र देशका १० वटा प्रमुख सार्वजनिक स्थानमा यो सुविधा विस्तार गर्ने प्रतिबद्धता खरेलले गरेका छन् ।",
  "fetched_at": "2025-09-22T11:39:16.207867Z",
  "id": "db945790c9c78e558588ad852861e5cf68a69689833929f0baaab70576a3a0c2",
  "images": [
    "https://images.nagariknewscdn.com/2024/third-party/1758541119_Jagadish%20Kharel%20%20%20(3).png"
  ],
  "lang": "ne",
  "published_at": "2025-09-22T11:38:51Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "जेन-जी आन्दोलनको उद्गम बिन्दु सामाजिक सञ्जाल भएकोले नागरिकको सूचनामा पहुँच सुनिश्चित गर्न सार्वजनिक स्थानमा निःशुल्क इन्टरनेट उपलब्ध गराउने पहिलो निर्णय गरेको मन्त्री खरेलको भनाइ छ ।...",
  "tags": null,
  "title": "दूर सञ्चार क्षेत्रमा नागरिकको पहुँच विस्तारमा भूमिका खेल्छु: मन्त्री खरेल",
  "url": "https://nagariknews.nagariknetwork.com/technology/i-will-play-a-role-in-expanding-citizens-access-to-telecommunications-minister-kharel-79-51.html",
  "version": 1
}
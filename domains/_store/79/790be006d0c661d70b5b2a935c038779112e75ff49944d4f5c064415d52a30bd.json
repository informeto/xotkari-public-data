{
  "byline": "Sagar Gajurel",
  "canonical_hash": "263d406c20b2844ecb0ee5e23da425850f0fc1d8c3fdb467ea064f6519023c91",
  "content_html": "<p>काठमाडौं । चाडपर्व नजिकिएसँगै विभिन्न मोटरसाइकल बिक्री गर्ने कम्पनीहरुले ग्राहक केन्द्रित योजना सर्वाजनिक गरिरहेका छन् । अहिलेसम्म बजाज, होन्डा, यामाहा, टीभीएस, हिरो, सुजुकी लगायत कम्पनीले स्कीम घोषणा गरेका छन् ।</p>\n<p>कम्पनीहरुले घोषणा गरेको अफर योजनामा सबैभन्दा बढी नगद छुट सुजुकीले दिने छ भने धेरै बिक्री गर्ने ब्राण्डमा बजाजले सबैभन्दा धेरै नगद छुटको घोषणा गरेको छ । त्यस्तै सबैभन्दा कम नगद छुट दिनेमा होन्डा रहेको छ ।</p>\n<p>सुजुकीले आफ्ना उत्पादनमा १२ हजार नगद छुट दिने जनाएको छ । त्यस्तै बजाजले १० हजार नगद छुटको स्कीम दिएको छ । बजाजले ग्राहकलाई आफ्नो आवश्यकता अनुसारको शून्य प्रतिशत व्याजदर, २० प्रतिशत डाउन पेमेन्ट जस्ता अफर पनि दिने घोषणा गरेको छ ।</p>\n<p>त्यसैगरि टीभीएसले नगद ८ हजार रुपैयाँ छुट स्कीम ल्याएको छ । साथै, कम्पनीले शून्य प्रतिशत व्याजमा मोटरसाइकल खरिद गर्न सक्ने योजना समेत ल्याएको छ ।</p>\n<p>यामाहाले पनि समान ८ हजार रुपैयाँ छुटको व्यावस्था मिलाएको छ । कम्पनीले एक्सचेन्ज मार्फत मोटरसाइकल किन्दा थप १५ हजार मूल्याङकन दिने जनाएको छ ।</p>\n<p>हिरो मोटरसाइकल बिक्रेता कम्पनी एनजीएम हिरोले मोटरसाइकल तथा स्कुटरमा ५ हजार रुपैयाँ नगद छुटको स्कीम सार्वजनिक गरेको छ । स्क्र्याच कार्ड मार्फत ५ हजारदेखि १ लाखसम्म जित्न सक्ने छन् ।</p>\n<p>सबैभन्दा कम नगद छुटको अफर ल्याएको होन्डाले ४ हजार रुपैयाँ छुट दिने स्कीम ल्याएको छ । कम्पनीले स्क्र्याचकार्ड मार्फत उक्त छुट प्रदान गर्ने कम्पनीले जनाएको छ । स्क्र्याचकार्ड मार्फत ग्राहकले ४ हजारदेखि १ लाखसम्म नगद छुट प्राप्त गर्न सक्ने कम्पनीले जनाएको छ ।</p>\n<p>होन्डाले यसका अलावा १ रुपैयाँ डाउन पेमेन्ट, १ प्रतिशत व्याज, १ रुपैयाँ मासिक किस्ता, ७ बर्षसम्म पार्टसमा ७ प्रतिशत छुट जस्ता अफर रहेको छ ।</p>\n<p>The post <a href=\"https://www.meroauto.com/all-motercycle-brand-fastive-offer/\">दशैंमा मोटरसाइकल किन्न डाउन पेमेन्ट नचाहिने, १२ हजारसम्म नगद छुट</a> appeared first on <a href=\"https://www.meroauto.com\">Meroauto</a>.</p>",
  "content_text": "काठमाडौं । चाडपर्व नजिकिएसँगै विभिन्न मोटरसाइकल बिक्री गर्ने कम्पनीहरुले ग्राहक केन्द्रित योजना सर्वाजनिक गरिरहेका छन् । अहिलेसम्म बजाज, होन्डा, यामाहा, टीभीएस, हिरो, सुजुकी लगायत कम्पनीले स्कीम घोषणा गरेका छन् । कम्पनीहरुले घोषणा गरेको अफर योजनामा सबैभन्दा बढी नगद छुट सुजुकीले दिने छ भने धेरै बिक्री गर्ने ब्राण्डमा बजाजले सबैभन्दा धेरै नगद छुटको घोषणा गरेको छ । त्यस्तै सबैभन्दा कम नगद छुट दिनेमा होन्डा रहेको छ । सुजुकीले आफ्ना उत्पादनमा १२ हजार नगद छुट दिने जनाएको छ । त्यस्तै बजाजले १० हजार नगद छुटको स्कीम दिएको छ । बजाजले ग्राहकलाई आफ्नो आवश्यकता अनुसारको शून्य प्रतिशत व्याजदर, २० प्रतिशत डाउन पेमेन्ट जस्ता अफर पनि दिने घोषणा गरेको छ । त्यसैगरि टीभीएसले नगद ८ हजार रुपैयाँ छुट स्कीम ल्याएको छ । साथै, कम्पनीले शून्य प्रतिशत व्याजमा मोटरसाइकल खरिद गर्न सक्ने योजना समेत ल्याएको छ । यामाहाले पनि समान ८ हजार रुपैयाँ छुटको व्यावस्था मिलाएको छ । कम्पनीले एक्सचेन्ज मार्फत मोटरसाइकल किन्दा थप १५ हजार मूल्याङकन दिने जनाएको छ । हिरो मोटरसाइकल बिक्रेता कम्पनी एनजीएम हिरोले मोटरसाइकल तथा स्कुटरमा ५ हजार रुपैयाँ नगद छुटको स्कीम सार्वजनिक गरेको छ । स्क्र्याच कार्ड मार्फत ५ हजारदेखि १ लाखसम्म जित्न सक्ने छन् । सबैभन्दा कम नगद छुटको अफर ल्याएको होन्डाले ४ हजार रुपैयाँ छुट दिने स्कीम ल्याएको छ । कम्पनीले स्क्र्याचकार्ड मार्फत उक्त छुट प्रदान गर्ने कम्पनीले जनाएको छ । स्क्र्याचकार्ड मार्फत ग्राहकले ४ हजारदेखि १ लाखसम्म नगद छुट प्राप्त गर्न सक्ने कम्पनीले जनाएको छ । होन्डाले यसका अलावा १ रुपैयाँ डाउन पेमेन्ट, १ प्रतिशत व्याज, १ रुपैयाँ मासिक किस्ता, ७ बर्षसम्म पार्टसमा ७ प्रतिशत छुट जस्ता अफर रहेको छ । The post दशैंमा मोटरसाइकल किन्न डाउन पेमेन्ट नचाहिने, १२ हजारसम्म नगद छुट appeared first on Meroauto .",
  "fetched_at": "2025-09-14T11:57:55.073676Z",
  "id": "790be006d0c661d70b5b2a935c038779112e75ff49944d4f5c064415d52a30bd",
  "images": [],
  "lang": "ne",
  "published_at": "2020-09-29T03:10:28Z",
  "source": {
    "domain": "meroauto.com",
    "id": "meroauto",
    "name": "Meroauto"
  },
  "summary": "<p>काठमाडौं । चाडपर्व नजिकिएसँगै विभिन्न मोटरसाइकल बिक्री गर्ने कम्पनीहरुले ग्राहक केन्द्रित योजना सर्वाजनिक गरिरहेका छन् । अहिलेसम्म बजाज, होन्डा, यामाहा, टीभीएस, हिरो, सुजुकी लगायत कम्पनीले स्कीम घोषणा गरेका छन् । कम्पनीहरुले घोषणा गरेको अफर योजनामा सबैभन्दा बढी नगद छुट सुजुकीले दिने छ भने धेरै बिक्री गर्ने ब्राण्डमा बजाजले सबैभन्दा धेरै नगद छुटको घोषणा गरेको छ [&#8230;]</p>\n<p>The post <a href=\"https://www.meroauto.com/all-motercycle-brand-fastive-offer/\">दशैंमा मोटरसाइकल किन्न डाउन पेमेन्ट नचाहिने, १२ हजारसम्म नगद छुट</a> appeared first on <a href=\"https://www.meroauto.com\">Meroauto</a>.</p>",
  "tags": null,
  "title": "दशैंमा मोटरसाइकल किन्न डाउन पेमेन्ट नचाहिने, १२ हजारसम्म नगद छुट",
  "url": "https://www.meroauto.com/all-motercycle-brand-fastive-offer/",
  "version": 1
}
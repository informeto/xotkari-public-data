{
  "byline": "न्युज अफ नेपाल",
  "canonical_hash": "3ea445fb9bc37db97e40bba49bae4b608698cbbbdecca3cb6a4369746cfcd258",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/rocky-hatton-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>लन्डन, (एजेन्सी)</strong></p>\n\n\n\n<p>पूर्व विश्व च्याम्पियन बक्सर रिकी ह्याटनको ४६ वर्षको उमेरमा निधन भएको छ । आइतबार म्यानचेस्टरस्थित निजी निवासमा उनी मृत फेला परेको बीबीसीले जनाएको हो । ‘द हिटम्यान’ उपनामले चिनिने ब्रिटिस बक्सरले लाइट वेल्टरवेट र वेल्टरवेटमा विश्व उपाधि जितेका थिए ।</p>\n\n\n\n<p>१५ वर्षको करिअरमा ४८ व्यावसायिक बाउटमध्ये ४५ जितेका ह्याटनले अन्तिम पटक सन् २०१२ मा व्यावसायिक खेल खेलेका थिए । उनले विश्व उपाधि जित्न कोस्त्या तज्यु र जोसे लुइस क्यासिलोलाई हराएका थिए । तर, उनी पछि फ्लोएड मेवेदर र मेनी पेक्विआयोसँग पराजित भएका थिए ।</p>\n\n\n\n<p>ह्याटनले सन् २००७ मा लास भेगासमा मेवेदरसँग उपाधिका लागि फाइट खेल्दा उनका ३० हजार भन्दा बढी समर्थक अमेरिकाको यात्रा गरेका थिए । एमसीएम ग्रान्ड इभेन्टमा ह्याटन नरोकुन्जेल त्यो फाइट चलिरहादा ती समर्थकहरूले ‘द्योर्स वनलि रकि ह्याटन’ भन्दै कोरस गाइरहेका थिए । उनले गत जुलाईमा रिंगमा उत्रने घोषणा गरेका थिए । तर, उनको इच्छा पूरा हुन सकेन ।</p>",
  "content_text": "लन्डन, (एजेन्सी) पूर्व विश्व च्याम्पियन बक्सर रिकी ह्याटनको ४६ वर्षको उमेरमा निधन भएको छ । आइतबार म्यानचेस्टरस्थित निजी निवासमा उनी मृत फेला परेको बीबीसीले जनाएको हो । ‘द हिटम्यान’ उपनामले चिनिने ब्रिटिस बक्सरले लाइट वेल्टरवेट र वेल्टरवेटमा विश्व उपाधि जितेका थिए । १५ वर्षको करिअरमा ४८ व्यावसायिक बाउटमध्ये ४५ जितेका ह्याटनले अन्तिम पटक सन् २०१२ मा व्यावसायिक खेल खेलेका थिए । उनले विश्व उपाधि जित्न कोस्त्या तज्यु र जोसे लुइस क्यासिलोलाई हराएका थिए । तर, उनी पछि फ्लोएड मेवेदर र मेनी पेक्विआयोसँग पराजित भएका थिए । ह्याटनले सन् २००७ मा लास भेगासमा मेवेदरसँग उपाधिका लागि फाइट खेल्दा उनका ३० हजार भन्दा बढी समर्थक अमेरिकाको यात्रा गरेका थिए । एमसीएम ग्रान्ड इभेन्टमा ह्याटन नरोकुन्जेल त्यो फाइट चलिरहादा ती समर्थकहरूले ‘द्योर्स वनलि रकि ह्याटन’ भन्दै कोरस गाइरहेका थिए । उनले गत जुलाईमा रिंगमा उत्रने घोषणा गरेका थिए । तर, उनको इच्छा पूरा हुन सकेन ।",
  "fetched_at": "2025-09-15T09:26:28.937516Z",
  "id": "79590e3d6677c1a6f781e7b6dbcd200383f6cf4fe7e4699105dab0fa7c7184e5",
  "images": [
    "https://newsofnepal.com/wp-content/uploads/2025/09/rocky-hatton-150x150.jpg"
  ],
  "lang": "ne",
  "published_at": "2025-09-15T09:14:34Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/rocky-hatton-150x150.jpg\" style=\"display: block; margin-bottom: 5px; clear: both;\" width=\"150\" />लन्डन, (एजेन्सी) पूर्व विश्व च्याम्पियन बक्सर रिकी ह्याटनको ४६ वर्षको उमेरमा निधन भएको छ । आइतबार म्यानचेस्टरस्थित निजी निवासमा उनी मृत फेला परेको बीबीसीले जनाएको हो । ‘द हिटम्यान’ उपनामले चिनिने ब्रिटिस बक्सरले लाइट वेल्टरवेट र वेल्टरवेटमा विश्व उपाधि जितेका थिए । १५ वर्षको करिअरमा ४८ व्यावसायिक बाउटमध्ये ४५ जितेका ह्याटनले अन्तिम पटक सन् २०१२ [&#8230;]",
  "tags": null,
  "title": "पूर्व विश्व च्याम्पियन बक्सर ह्याटनको निधन",
  "url": "https://newsofnepal.com/2025/09/15/731340/",
  "version": 1
}
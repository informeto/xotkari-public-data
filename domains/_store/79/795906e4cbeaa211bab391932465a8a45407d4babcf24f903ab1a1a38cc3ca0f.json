{
  "byline": "न्युज अफ नेपाल",
  "canonical_hash": "7ee4ddf1eb60055d3ba92e4ac55e2fe04b9f52b1e490c4171f2ae928c763a3be",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/media-society-1-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं । </strong></p>\n\n\n\n<p>नेपाल मिडिया सोसाइटीले जेनजी समूहको आन्दोलनका क्रममा भएका हिंसात्मक गतिविधि, तोडफोड र आगजनीप्रति गम्भीर आपत्ति जनाएको छ । सोसाइटीले आन्दोलनमा ज्यान गुमाएकाप्रति श्रद्धाञ्जली र परिवारजनप्रति समवेदना प्रकट गर्दै पत्रकार तथा सञ्चार गृहमाथि भएको आक्रमणको कडा शब्दमा निन्दा गरेको हो ।</p>\n\n\n\n<p>विज्ञप्तिअनुसार कान्तिपुर दैनिक, कान्तिपुर एफएम र कान्तिपुर टिभीको कार्यालय जलेर नष्ट भएको छ भने अन्नपूर्ण दैनिक र एपी वान टिभीमा पनि आगजनी भएको छ ।</p>\n\n\n\n<p>सोसाइटीले प्रेस स्वतन्त्रता, नागरिक अभिव्यक्ति स्वतन्त्रता र निजी सम्पत्ति सुरक्षाको संवैधानिक हकलाई जोड दिँदै घटनाको स्वतन्त्र र निष्पक्ष अनुसन्धान गरी दोषीलाई कारबाही गर्न तथा क्षतिपूर्ति दिलाउन सरकारसँग माग गरेको छ ।</p>\n\n\n\n<figure class=\"wp-block-image size-large is-resized\"><img alt=\"\" class=\"wp-image-731617\" height=\"768\" src=\"https://newsofnepal.com/wp-content/uploads/2025/09/midiya-1-573x768.jpg\" style=\"width: 839px; height: auto;\" width=\"573\" /></figure>",
  "content_text": "काठमाडौं । नेपाल मिडिया सोसाइटीले जेनजी समूहको आन्दोलनका क्रममा भएका हिंसात्मक गतिविधि, तोडफोड र आगजनीप्रति गम्भीर आपत्ति जनाएको छ । सोसाइटीले आन्दोलनमा ज्यान गुमाएकाप्रति श्रद्धाञ्जली र परिवारजनप्रति समवेदना प्रकट गर्दै पत्रकार तथा सञ्चार गृहमाथि भएको आक्रमणको कडा शब्दमा निन्दा गरेको हो । विज्ञप्तिअनुसार कान्तिपुर दैनिक, कान्तिपुर एफएम र कान्तिपुर टिभीको कार्यालय जलेर नष्ट भएको छ भने अन्नपूर्ण दैनिक र एपी वान टिभीमा पनि आगजनी भएको छ । सोसाइटीले प्रेस स्वतन्त्रता, नागरिक अभिव्यक्ति स्वतन्त्रता र निजी सम्पत्ति सुरक्षाको संवैधानिक हकलाई जोड दिँदै घटनाको स्वतन्त्र र निष्पक्ष अनुसन्धान गरी दोषीलाई कारबाही गर्न तथा क्षतिपूर्ति दिलाउन सरकारसँग माग गरेको छ ।",
  "fetched_at": "2025-09-16T15:55:08.500084Z",
  "id": "795906e4cbeaa211bab391932465a8a45407d4babcf24f903ab1a1a38cc3ca0f",
  "images": [
    "https://newsofnepal.com/wp-content/uploads/2025/09/media-society-1-150x150.jpg",
    "https://newsofnepal.com/wp-content/uploads/2025/09/midiya-1-573x768.jpg"
  ],
  "lang": "ne",
  "published_at": "2025-09-16T15:52:17Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/media-society-1-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं । नेपाल मिडिया सोसाइटीले जेनजी समूहको आन्दोलनका क्रममा भएका हिंसात्मक गतिविधि, तोडफोड र आगजनीप्रति गम्भीर आपत्ति जनाएको छ । सोसाइटीले आन्दोलनमा ज्यान गुमाएकाप्रति श्रद्धाञ्जली र परिवारजनप्रति समवेदना प्रकट गर्दै पत्रकार तथा सञ्चार गृहमाथि भएको आक्रमणको कडा शब्दमा निन्दा गरेको हो । विज्ञप्तिअनुसार कान्तिपुर दैनिक, कान्तिपुर एफएम र कान्तिपुर टिभीको कार्यालय जलेर नष्ट भएको छ [&#8230;]",
  "tags": null,
  "title": "जेनजी आन्दोलनमा हिंसा–आगजनीप्रति नेपाल मिडिया सोसाइटीको आपत्ति",
  "url": "https://newsofnepal.com/2025/09/16/731615/",
  "version": 1
}
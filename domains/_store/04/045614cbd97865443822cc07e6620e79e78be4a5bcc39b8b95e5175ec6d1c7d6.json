{
  "byline": "न्युज अफ नेपाल",
  "canonical_hash": "43e5970d0307b6b9e07858088ed290924eefc37a4f6d0c91a79bdf81d642b483",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/08/bhandari_bidya_1-removebg-preview-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ  । </strong></p>\n\n\n\n<p>पूर्व राष्ट्रपति विद्यादेवी भण्डारीले संविधान दिवस तथा राष्ट्रिय दिवस २०८२ का अवसरमा शुभकामना व्यक्त गर्दै संविधानको पालना, सुशासन, पारदर्शिता र भ्रष्टाचार निवारण लोकतान्त्रिक प्रणालीलाई सुदृढ बनाउन अपरिहार्य रहेको बताएकी छन् । उनले सामाजिक आर्थिक विकासलाई तीव्रता दिनु, राजनीतिक स्थिरता कायम गर्नु र युवाको ऊर्जा सदुपयोग गर्नु वर्तमानको आवश्यकता भएको उल्लेख गरिन् ।</p>\n\n\n\n<p>भण्डारीले संविधान निर्माणमा ऐतिहासिक भूमिका खेलेका राजनीतिक दलहरूले आफ्ना दायित्व गम्भीरतापूर्वक समीक्षा गर्दै लोकतन्त्र, गणतन्त्र, संघीयता, सामाजिक न्याय र समानताको रक्षा गर्न एक ढिक्का बन्नुपर्नेमा जोड दिइन् । साथै, उनले हालैका विद्यार्थी आन्दोलनमा ज्यान गुमाएका युवाप्रति श्रद्धाञ्जली व्यक्त गर्दै दलहरूलाई आपसी मनोमालिन्यता त्यागी संविधानको रक्षा र गणतन्त्रको सुदृढीकरणमा लाग्न आह्वान गरिन् ।</p>\n\n\n\n<figure class=\"wp-block-image size-large\"><img alt=\"\" class=\"wp-image-732124\" height=\"768\" src=\"https://newsofnepal.com/wp-content/uploads/2025/09/संविधान-दिवस-तथा-राष्ट्रिय-दिवस-२०८२-को-सन्देश-Final_page-0001-543x768.jpg\" width=\"543\" /></figure>",
  "content_text": "काठमाडौँ । पूर्व राष्ट्रपति विद्यादेवी भण्डारीले संविधान दिवस तथा राष्ट्रिय दिवस २०८२ का अवसरमा शुभकामना व्यक्त गर्दै संविधानको पालना, सुशासन, पारदर्शिता र भ्रष्टाचार निवारण लोकतान्त्रिक प्रणालीलाई सुदृढ बनाउन अपरिहार्य रहेको बताएकी छन् । उनले सामाजिक आर्थिक विकासलाई तीव्रता दिनु, राजनीतिक स्थिरता कायम गर्नु र युवाको ऊर्जा सदुपयोग गर्नु वर्तमानको आवश्यकता भएको उल्लेख गरिन् । भण्डारीले संविधान निर्माणमा ऐतिहासिक भूमिका खेलेका राजनीतिक दलहरूले आफ्ना दायित्व गम्भीरतापूर्वक समीक्षा गर्दै लोकतन्त्र, गणतन्त्र, संघीयता, सामाजिक न्याय र समानताको रक्षा गर्न एक ढिक्का बन्नुपर्नेमा जोड दिइन् । साथै, उनले हालैका विद्यार्थी आन्दोलनमा ज्यान गुमाएका युवाप्रति श्रद्धाञ्जली व्यक्त गर्दै दलहरूलाई आपसी मनोमालिन्यता त्यागी संविधानको रक्षा र गणतन्त्रको सुदृढीकरणमा लाग्न आह्वान गरिन् ।",
  "fetched_at": "2025-09-19T03:34:41.677472Z",
  "id": "045614cbd97865443822cc07e6620e79e78be4a5bcc39b8b95e5175ec6d1c7d6",
  "images": [
    "https://newsofnepal.com/wp-content/uploads/2025/08/bhandari_bidya_1-removebg-preview-150x150.png",
    "https://newsofnepal.com/wp-content/uploads/2025/09/संविधान-दिवस-तथा-राष्ट्रिय-दिवस-२०८२-को-सन्देश-Final_page-0001-543x768.jpg"
  ],
  "lang": "ne",
  "published_at": "2025-09-19T03:10:34Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/08/bhandari_bidya_1-removebg-preview-150x150.png\" style=\"display: block; margin-bottom: 5px; clear: both;\" width=\"150\" />काठमाडौँ । पूर्व राष्ट्रपति विद्यादेवी भण्डारीले संविधान दिवस तथा राष्ट्रिय दिवस २०८२ का अवसरमा शुभकामना व्यक्त गर्दै संविधानको पालना, सुशासन, पारदर्शिता र भ्रष्टाचार निवारण लोकतान्त्रिक प्रणालीलाई सुदृढ बनाउन अपरिहार्य रहेको बताएकी छन् । उनले सामाजिक आर्थिक विकासलाई तीव्रता दिनु, राजनीतिक स्थिरता कायम गर्नु र युवाको ऊर्जा सदुपयोग गर्नु वर्तमानको आवश्यकता भएको उल्लेख गरिन् । भण्डारीले [&#8230;]",
  "tags": null,
  "title": "पूर्व राष्ट्रपति भण्डारीद्वारा संविधान दिवस २०८२ को शुभकामना“संविधानको रक्षा र भ्रष्टाचार निवारण सबैको दायित्व”",
  "url": "https://newsofnepal.com/2025/09/19/732123/",
  "version": 1
}
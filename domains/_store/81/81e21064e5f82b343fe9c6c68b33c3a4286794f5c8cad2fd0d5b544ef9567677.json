{
  "byline": "बिजपाटी संवाददाता",
  "canonical_hash": "663893a1dcde5b3fc70c678057bc1806afc54c2da8798e4ba6be34c483ccdf9e",
  "content_html": "<p>सागर डिस्टिलरी प्रालिले दशैंलाई लक्षित गर्दै आफ्ना विभिन्न उत्पादनमा विशेष छुट अफर सार्वजनिक गरेको छ। कम्पनीले उपभोगकर्तालाई उत्सवको अवसरमा किफायती मूल्यमा गुणस्तरीय मदिरा उपलब्ध गराउने उद्देश्यले यो योजना ल्याएको जनाएको छ।</p>\n<p>अफरअन्तर्गत रेयर माल्ट ह्वीस्की, स्मोक उड कास्क ह्वीस्की, गोल्ड सर्भ, बेरिज एण्ड ब्लुज लगायतका ब्रान्डमा विशेष छुट उपलब्ध हुनेछ। साथै, ग्राहकले आकर्षक उपहार पनि पाउनेछन्।</p>\n<p>कम्पनीका अनुसार यो योजना विशेष गरी कर्पोरेट हाउस, होटेल, रेस्टुरेन्ट र डिलरलाई लक्षित गरिएको हो। तर, सामान्य ग्राहकले पनि कम्पनीका ब्रान्डेड उत्पादन खरीद गर्दा छूट र उपहारको लाभ लिन सक्नेछन्।</p>\n<p>“हामीले आफ्ना उत्पादनलाई गुणस्तरीय र किफायती बनाउँदै ल्याएका छौं। दशैंजस्तो ठूलो पर्वमा ग्राहकलाई थप खुशी दिने हाम्रो उद्देश्य हो,” कम्पनीले विज्ञप्तिमार्फत जनाएको छ।</p>",
  "content_text": "सागर डिस्टिलरी प्रालिले दशैंलाई लक्षित गर्दै आफ्ना विभिन्न उत्पादनमा विशेष छुट अफर सार्वजनिक गरेको छ। कम्पनीले उपभोगकर्तालाई उत्सवको अवसरमा किफायती मूल्यमा गुणस्तरीय मदिरा उपलब्ध गराउने उद्देश्यले यो योजना ल्याएको जनाएको छ। अफरअन्तर्गत रेयर माल्ट ह्वीस्की, स्मोक उड कास्क ह्वीस्की, गोल्ड सर्भ, बेरिज एण्ड ब्लुज लगायतका ब्रान्डमा विशेष छुट उपलब्ध हुनेछ। साथै, ग्राहकले आकर्षक उपहार पनि पाउनेछन्। कम्पनीका अनुसार यो योजना विशेष गरी कर्पोरेट हाउस, होटेल, रेस्टुरेन्ट र डिलरलाई लक्षित गरिएको हो। तर, सामान्य ग्राहकले पनि कम्पनीका ब्रान्डेड उत्पादन खरीद गर्दा छूट र उपहारको लाभ लिन सक्नेछन्। “हामीले आफ्ना उत्पादनलाई गुणस्तरीय र किफायती बनाउँदै ल्याएका छौं। दशैंजस्तो ठूलो पर्वमा ग्राहकलाई थप खुशी दिने हाम्रो उद्देश्य हो,” कम्पनीले विज्ञप्तिमार्फत जनाएको छ।",
  "fetched_at": "2025-09-21T04:43:59.858038Z",
  "id": "81e21064e5f82b343fe9c6c68b33c3a4286794f5c8cad2fd0d5b544ef9567677",
  "images": [],
  "lang": "ne",
  "published_at": "2025-09-21T04:34:08Z",
  "source": {
    "domain": "bizpati.com",
    "id": "bizpati",
    "name": "Bizpati"
  },
  "summary": "सागर डिस्टिलरी प्रालिले दशैंलाई लक्षित गर्दै आफ्ना विभिन्न उत्पादनमा विशेष छुट अफर सार्वजनिक गरेको छ। कम्पनीले उपभोगकर्तालाई उत्सवको अवसरमा किफायती मूल्यमा गुणस्तरीय मदिरा उपलब्ध गराउने उद्देश्यले यो योजना ल्याएको जनाएको छ। अफरअन्तर्गत रेयर माल्ट ह्वीस्की, स्मोक उड कास्क ह्वीस्की, गोल्ड सर्भ, बेरिज एण्ड ब्लुज लगायतका ब्रान्डमा विशेष छुट उपलब्ध हुनेछ। साथै, ग्राहकले आकर्षक उपहार पनि [&#8230;]",
  "tags": null,
  "title": "सागर डिस्टिलरीको दशैं अफरः ह्वीस्की ब्रान्डमा विशेष छूट र उपहार",
  "url": "https://bizpati.com/update/%e0%a4%b8%e0%a4%be%e0%a4%97%e0%a4%b0-%e0%a4%a1%e0%a4%bf%e0%a4%b8%e0%a5%8d%e0%a4%9f%e0%a4%bf%e0%a4%b2%e0%a4%b0%e0%a5%80%e0%a4%95%e0%a5%8b-%e0%a4%a6%e0%a4%b6%e0%a5%88%e0%a4%82-%e0%a4%85%e0%a4%ab/",
  "version": 1
}
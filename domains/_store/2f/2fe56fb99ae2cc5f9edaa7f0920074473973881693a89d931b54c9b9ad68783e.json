{
  "byline": "नागरिक",
  "canonical_hash": "8d80833f35d58cac686ffef1dd86186f2f13a0a38eec9e410614fb9e5452eb36",
  "content_html": "<p><img alt=\"\" src=\"https://images.nagariknewscdn.com/authors/1758203076_Ramesh_Thapa.jpg\" /></p><p>प्रहरी प्रधानकार्यालयले महानगरीय प्रहरी परिसरका एसएसपी रमेश थापालाई पठाएको छ । परिसर प्रमुख रहेका एसएसपी विश्व अधिकारीको स्थानमा थापालाई पठाएको हो । उनको आज साँझ सरुवा भएको हो ।  </p><p>भदौ २३ को घट्नापछि अधिकारीलाई हटाएर थापालाई पठाइएको हो । अधिकारी गत माघमा काठमाडौ परिसरमा आएका थिए । उनी आएपछि चैत १५ गते राजावादीहरुको आन्दोलन भएको थियो । उनको सुरक्षा व्यवस्थापन फितलो भएका कारण त्यो आन्दोलन हिंसात्मक भएको भन्दै आलोचना भएको थियो ।  </p><p>भदौ २३ पनि उनी आफैँ फिल्डमा खटेर युवाहरुमाथि गोली प्रहार गर्ने आदेश दिएको भन्दै आलोचना भएको छ । नयाँ सरकार आउन वित्तिकै अधिकारीको स्थानमा थापालाई पठाइएको छ ।  </p><p>चुनौतीका बीच परिसरको कमाण्ड गर्न आएका थापा एसपी हुँदा कास्की र उदयपुरमा सफल कार्यकाल पूरा गरेका थिए । भग्नावशेषलाई उठाउने र प्रहरीको मनोबललाई उच्च राखेर काठमाडौको शान्ति सुरक्षा कामय राख्ने जिम्मेवारी एसएसपी थापाको काँधमा आएको छ ।</p>",
  "content_text": "प्रहरी प्रधानकार्यालयले महानगरीय प्रहरी परिसरका एसएसपी रमेश थापालाई पठाएको छ । परिसर प्रमुख रहेका एसएसपी विश्व अधिकारीको स्थानमा थापालाई पठाएको हो । उनको आज साँझ सरुवा भएको हो । भदौ २३ को घट्नापछि अधिकारीलाई हटाएर थापालाई पठाइएको हो । अधिकारी गत माघमा काठमाडौ परिसरमा आएका थिए । उनी आएपछि चैत १५ गते राजावादीहरुको आन्दोलन भएको थियो । उनको सुरक्षा व्यवस्थापन फितलो भएका कारण त्यो आन्दोलन हिंसात्मक भएको भन्दै आलोचना भएको थियो । भदौ २३ पनि उनी आफैँ फिल्डमा खटेर युवाहरुमाथि गोली प्रहार गर्ने आदेश दिएको भन्दै आलोचना भएको छ । नयाँ सरकार आउन वित्तिकै अधिकारीको स्थानमा थापालाई पठाइएको छ । चुनौतीका बीच परिसरको कमाण्ड गर्न आएका थापा एसपी हुँदा कास्की र उदयपुरमा सफल कार्यकाल पूरा गरेका थिए । भग्नावशेषलाई उठाउने र प्रहरीको मनोबललाई उच्च राखेर काठमाडौको शान्ति सुरक्षा कामय राख्ने जिम्मेवारी एसएसपी थापाको काँधमा आएको छ ।",
  "fetched_at": "2025-09-18T13:56:00.508681Z",
  "id": "2fe56fb99ae2cc5f9edaa7f0920074473973881693a89d931b54c9b9ad68783e",
  "images": [
    "https://images.nagariknewscdn.com/authors/1758203076_Ramesh_Thapa.jpg"
  ],
  "lang": "ne",
  "published_at": "2025-09-18T13:45:05Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "परिसर प्रमुख रहेका एसएसपी विश्व अधिकारीको स्थानमा थापालाई पठाएको हो । उनको आज साँझ सरुवा भएको हो ।...",
  "tags": null,
  "title": "काठमाडौंको कमाण्ड एसएसपी थापाको काँधमा",
  "url": "https://nagariknews.nagariknetwork.com/social-affairs/kathmandu-command-on-the-shoulders-of-ssp-thapa-14-67.html",
  "version": 1
}
{
  "byline": "सुरज श्रेष्ठ",
  "canonical_hash": "2cc6c0d4b8f4f229fcfe4a984150cf497623a8e4f2d98d72b3b13814bc97c54b",
  "content_html": "<img alt=\"\" class=\"attachment-full size-full wp-post-image\" height=\"750\" src=\"https://rajdhanidaily.com/wp-content/uploads/2025/09/1000101146.jpg\" style=\"float: left; margin: 0 15px 15px 0;\" width=\"1000\" />\n<p>काभ्रेपलाञ्चोक । नजिकिँदै गरेको चाडपर्वलाई लक्षित गर्दै जिल्ला ट्राफिक प्रहरी कार्यालय काभ्रेले जिल्लाको विभिन्न स्थानमा यात्रु सहायता कक्ष स्थापना गरेको छ । यस पहलमार्फत काभ्रे जिल्ला भएर बाहिर जाने यात्रुहरूको सहज आवतजावत सुनिश्चित गर्दै सवारी चाप व्यवस्थापन र दुर्घटना न्यूनीकरण गर्ने लक्ष्य राखिएको छ ।</p>\n\n\n\n<p>जिल्ला ट्राफिक प्रहरी कार्यालय काभ्रेका प्रमुख सुनिल धाँजुका अनुसार काभ्रेको बनेपा, धुलिखेल र नमोबुद्ध नगरपालिकाको पाँच स्थानमा यात्रु सहायता कक्ष सञ्चालनमा आएको हो ।</p>\n\n\n\n<p>स्थापना हुने यी कक्षहरूमा ट्राफिक प्रहरी र जनपद प्रहरीको संयुक्त टोली परिचालित हुनेछ। टोलीले तोकिएको भाडादरभन्दा बढी लिने, दुईजना चालक नभएको, क्षमताभन्दा बढी यात्रु राख्ने र टिकट कालोबजारी गर्नेजस्ता अनियमितता जाँच्नेछ ।</p>\n\n\n\n<p>यात्रु सहायता कक्षले प्रत्येक टिकट काउन्टरमा भाडादर टाँस्न लगाउने तथा यात्रुहरूको गन्तव्यसम्म सुरक्षित र व्यवस्थित यात्रा सुनिश्चित गर्न निगरानी गर्ने काभ्रे ट्राफिक प्रहरीले जनाएको छ। यसरी यात्रुको सुरक्षामा वृद्धि गर्दै चाडपर्वलाई दुर्घटनारहित बनाउने उद्देश्य राखिएको छ ।</p>\n<p>The post <a href=\"https://rajdhanidaily.com/id/122203/\" rel=\"nofollow\">काभ्रेको विभिन्न स्थानमा सहायता कक्ष स्थापना</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काभ्रेपलाञ्चोक । नजिकिँदै गरेको चाडपर्वलाई लक्षित गर्दै जिल्ला ट्राफिक प्रहरी कार्यालय काभ्रेले जिल्लाको विभिन्न स्थानमा यात्रु सहायता कक्ष स्थापना गरेको छ । यस पहलमार्फत काभ्रे जिल्ला भएर बाहिर जाने यात्रुहरूको सहज आवतजावत सुनिश्चित गर्दै सवारी चाप व्यवस्थापन र दुर्घटना न्यूनीकरण गर्ने लक्ष्य राखिएको छ । जिल्ला ट्राफिक प्रहरी कार्यालय काभ्रेका प्रमुख सुनिल धाँजुका अनुसार काभ्रेको बनेपा, धुलिखेल र नमोबुद्ध नगरपालिकाको पाँच स्थानमा यात्रु सहायता कक्ष सञ्चालनमा आएको हो । स्थापना हुने यी कक्षहरूमा ट्राफिक प्रहरी र जनपद प्रहरीको संयुक्त टोली परिचालित हुनेछ। टोलीले तोकिएको भाडादरभन्दा बढी लिने, दुईजना चालक नभएको, क्षमताभन्दा बढी यात्रु राख्ने र टिकट कालोबजारी गर्नेजस्ता अनियमितता जाँच्नेछ । यात्रु सहायता कक्षले प्रत्येक टिकट काउन्टरमा भाडादर टाँस्न लगाउने तथा यात्रुहरूको गन्तव्यसम्म सुरक्षित र व्यवस्थित यात्रा सुनिश्चित गर्न निगरानी गर्ने काभ्रे ट्राफिक प्रहरीले जनाएको छ। यसरी यात्रुको सुरक्षामा वृद्धि गर्दै चाडपर्वलाई दुर्घटनारहित बनाउने उद्देश्य राखिएको छ । The post काभ्रेको विभिन्न स्थानमा सहायता कक्ष स्थापना appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-21T03:10:36.784282Z",
  "id": "2f33130585609dc33c42a67cb967e5cbc74856b2d600aee63fd9dd01bb5a580c",
  "images": [
    "https://rajdhanidaily.com/wp-content/uploads/2025/09/1000101146.jpg"
  ],
  "lang": "ne",
  "published_at": "2025-09-21T02:18:44Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"750\" src=\"https://rajdhanidaily.com/wp-content/uploads/2025/09/1000101146.jpg\" style=\"float: left; margin: 0 15px 15px 0;\" width=\"1000\" />काभ्रेपलाञ्चोक । नजिकिँदै गरेको चाडपर्वलाई लक्षित गर्दै जिल्ला ट्राफिक प्रहरी कार्यालय काभ्रेले जिल्लाको विभिन्न स्थानमा यात्रु सहायता कक्ष स्थापना गरेको छ । यस पहलमार्फत काभ्रे जिल्ला भएर बाहिर जाने यात्रुहरूको सहज आवतजावत सुनिश्चित गर्दै सवारी चाप व्यवस्थापन र दुर्घटना न्यूनीकरण गर्ने लक्ष्य राखिएको छ । जिल्ला ट्राफिक प्रहरी कार्यालय काभ्रेका प्रमुख सुनिल धाँजुका अनुसार काभ्रेको [&#8230;]</p>\n<p>The post <a href=\"https://rajdhanidaily.com/id/122203/\" rel=\"nofollow\">काभ्रेको विभिन्न स्थानमा सहायता कक्ष स्थापना</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "काभ्रेको विभिन्न स्थानमा सहायता कक्ष स्थापना",
  "url": "https://rajdhanidaily.com/id/122203/",
  "version": 1
}
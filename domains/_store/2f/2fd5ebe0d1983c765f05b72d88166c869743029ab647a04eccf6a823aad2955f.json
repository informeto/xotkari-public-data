{
  "byline": "नागरिक",
  "canonical_hash": "6f960bdf4b04864ff2ba49408c5087c1ad4dea1324c5ff76cf0b91cf2056d9dc",
  "content_html": "<p><img alt=\"\" src=\"https://images.nagariknewscdn.com/authors/1757940770_Tiger.jpg\" /></p><p>बलिउड चलचित्र ‘बाघी-४’ ले राम्रो कमाई गरेको छ। भारत, नेपालका सिनेमा हलमा प्रदर्शन भइरहेको यो चलचित्रले उल्लेख्य दर्शकको साथ पाएको छ । चलचित्र सेप्टेम्बर ५ देखि प्रदर्शनमा आएको हो ।  </p><p>अघिल्लो वर्ष चलचित्र ‘बाघी’ को अन्य च्याप्टरको प्रदर्शन उच्च रहेका कारण यसको च्याप्टर ४ सम्म पुगेको हो ।  </p><p>निर्माता सब्बिर खानको चलचित्र ‘हिरोपन्ती’ बाट डेब्यु गरेका अभिनेता टाइगर श्राफको मुख्य भूमिका यो फिल्ममा छ।  </p><p>यो चलचित्र लभ स्टोरी र एक्सनमा आधारित हो ।</p><p>टाइगरले सामाजिक सञ्जालमा बाघी-४ को व्यापार सार्वजनिक गरेका छन्। चलचित्रले विश्व भर अहिलेसम्म ८९ करोडको व्यापार गरेको छ। टाइगरले आफ्नो पोस्टमार्फत सम्पूर्ण दर्शकलाई धन्यवाद दिएका छन् ।</p><p>चलचित्रमा टाइगर श्राफ, संजय दत्त, हरनाज सन्धु, सोनम बज्वा जस्ता कलाकारको अभिनय छ। यसको निर्माता र पटकथा साजिद नाडियाडवाला हुन्।</p>",
  "content_text": "बलिउड चलचित्र ‘बाघी-४’ ले राम्रो कमाई गरेको छ। भारत, नेपालका सिनेमा हलमा प्रदर्शन भइरहेको यो चलचित्रले उल्लेख्य दर्शकको साथ पाएको छ । चलचित्र सेप्टेम्बर ५ देखि प्रदर्शनमा आएको हो । अघिल्लो वर्ष चलचित्र ‘बाघी’ को अन्य च्याप्टरको प्रदर्शन उच्च रहेका कारण यसको च्याप्टर ४ सम्म पुगेको हो । निर्माता सब्बिर खानको चलचित्र ‘हिरोपन्ती’ बाट डेब्यु गरेका अभिनेता टाइगर श्राफको मुख्य भूमिका यो फिल्ममा छ। यो चलचित्र लभ स्टोरी र एक्सनमा आधारित हो । टाइगरले सामाजिक सञ्जालमा बाघी-४ को व्यापार सार्वजनिक गरेका छन्। चलचित्रले विश्व भर अहिलेसम्म ८९ करोडको व्यापार गरेको छ। टाइगरले आफ्नो पोस्टमार्फत सम्पूर्ण दर्शकलाई धन्यवाद दिएका छन् । चलचित्रमा टाइगर श्राफ, संजय दत्त, हरनाज सन्धु, सोनम बज्वा जस्ता कलाकारको अभिनय छ। यसको निर्माता र पटकथा साजिद नाडियाडवाला हुन्।",
  "fetched_at": "2025-09-15T13:29:31.936942Z",
  "id": "2fd5ebe0d1983c765f05b72d88166c869743029ab647a04eccf6a823aad2955f",
  "images": [
    "https://images.nagariknewscdn.com/authors/1757940770_Tiger.jpg"
  ],
  "lang": "ne",
  "published_at": "2025-09-15T12:52:59Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "निर्माता सब्बिर खानको चलचित्र ‘हिरोपन्ती’ बाट डेब्यु गरेका अभिनेता टाइगर श्राफको मुख्य भूमिका यो फिल्ममा छ।...",
  "tags": null,
  "title": "राम्रो आम्दानी गर्दैछ ‘बाघी–४’",
  "url": "https://nagariknews.nagariknetwork.com/arts/baaghi-4-is-making-good-money-51-43.html",
  "version": 1
}
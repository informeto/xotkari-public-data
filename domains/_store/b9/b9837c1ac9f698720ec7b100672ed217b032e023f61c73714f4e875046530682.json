{
  "byline": "देश सञ्चार",
  "canonical_hash": "d03d95b41e351cf972b381f4430a2b954a07a531ddf56c055297d3a7be40f9c1",
  "content_html": "<p>काठमाडौं- काठमाडौंको गोकर्णेश्वर नगरपालिका -७ स्थित शिवचोकमा बिहीबार बिहान एक महिला हतियार प्रहारबाट गम्भीर घाइते भएकी छन्।</p>\n<p>आफ्नै घरमा खाना खाइरहेका बेला सीतादेवी पन्तमाथि हतियार प्रहार भएको प्रहरीले जानकारी दिएको छ।</p>\n<div class=\"ap__fwBigyapan\">\n<div class=\"custom-container\">\n<div class=\"bigyapan\">\n<div class=\"adalyticsblock\">\n<div class=\"adalytics_ad\">उनीमाथि आक्रमण गरेको आरोपमा प्रहरीले सिन्धुपाल्चोकका ३७ वर्षीय कर्णबहादुर तामाङलाई  पक्राउ गरेको छ।</div>\n<div></div>\n<div class=\"adalytics_ad\">आफूमाथि किन हतियार प्रयोग भयो भन्नेबारे आफूलाई थाहा नभएको उनले प्रहरीलाई जानकारी गराएकी छन्।</div>\n<div class=\"adalytics_ad\"></div>\n</div>\n</div>\n</div>\n</div>\n<div class=\"ap__fwBigyapan\">\n<div class=\"custom-container\">\n<div class=\"bigyapan\">\n<div class=\"adalyticsblock\">तामाङले रक्सी खाएर पन्तको कोठामा गएर हतियार प्रहार गरेको पनि प्रहरीले जानकारी दिएको छ।</div>\n</div>\n</div>\n</div>",
  "content_text": "काठमाडौं- काठमाडौंको गोकर्णेश्वर नगरपालिका -७ स्थित शिवचोकमा बिहीबार बिहान एक महिला हतियार प्रहारबाट गम्भीर घाइते भएकी छन्। आफ्नै घरमा खाना खाइरहेका बेला सीतादेवी पन्तमाथि हतियार प्रहार भएको प्रहरीले जानकारी दिएको छ। उनीमाथि आक्रमण गरेको आरोपमा प्रहरीले सिन्धुपाल्चोकका ३७ वर्षीय कर्णबहादुर तामाङलाई पक्राउ गरेको छ। आफूमाथि किन हतियार प्रयोग भयो भन्नेबारे आफूलाई थाहा नभएको उनले प्रहरीलाई जानकारी गराएकी छन्। तामाङले रक्सी खाएर पन्तको कोठामा गएर हतियार प्रहार गरेको पनि प्रहरीले जानकारी दिएको छ।",
  "fetched_at": "2025-09-18T09:54:21.803021Z",
  "id": "b9837c1ac9f698720ec7b100672ed217b032e023f61c73714f4e875046530682",
  "images": [],
  "lang": "ne",
  "published_at": "2025-09-18T09:49:41Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौं- काठमाडौंको गोकर्णेश्वर नगरपालिका -७ स्थित शिवचोकमा बिहीबार बिहान एक...",
  "tags": null,
  "title": "खाना खाइरहेको बेला हतियार प्रहार गर्दा महिला घाइते",
  "url": "https://deshsanchar.com/2025/09/18/1095379/",
  "version": 1
}
{
  "byline": "नागरिक",
  "canonical_hash": "9b9273a3d63e003482526c92f4b6fc3b76b87606afa35eeaf20bc550ac1c4a5d",
  "content_html": "<p><img alt=\"\" src=\"https://images.nagariknewscdn.com/2024/third-party/1732868802_Nepali%20under%2019%20cricket%20team%20vs%20Shreelanka.jpg\" /></p><p>नेपाली क्रिकेट टोलीलाई दुबईले भिसा दिएको छ । भिसा पाएको नेपाली टोली सोमबार त्यसतर्फ उड्ने छ।</p><p>वेस्ट इन्डिजविरुद्ध हुने तीन ट्वान्टी–२० शृंखला खेल्ने नेपाली क्रिकेट टोली संयुक्त अरब इमिरेट्स (दुबई)ले भिसा दिएपछि रोकिएको थियो ।  </p><p>आइतबार क्यानले एक विज्ञप्ति जारी गर्दै भिसा प्राप्त भइसकेको जनाएको छ । नेपाल क्रिकेट संघ (क्यान)का प्रवक्ता छुम्बी लामाले यूएईले नेपाली टोलीलाई भिसा प्रदान गरिसकेको र सोमबार त्यतातर्फ प्रस्थान गर्ने जानकारी दिए ।  </p><p>निर्धारित तालिकाअनुसार वेस्ट इन्डिजविरुद्ध हुने तीन ट्वान्टी–२० शृंखला खेल्न नेपाली टोली शुक्रबार बिहान यूएई जाने तालिका थियो । तर भिसा नआएकाले नेपाली टोली रोकिएको थियो । जेन–जी प्रदर्शनपछि नयाँ सरकार बनेयता यूएईले नेपालीहरुका लागि पर्यटक भिसा र कामदार भिसा दुबैमा रोक लगाएको छ ।</p><p>वेस्ट इन्डिजविरुद्ध सेप्टेम्बर २७, २९ र ३० मा शारजहाँमा तीन खेलको ट्वान्टी–२० शृंखला खेलेपछि नेपाली टोली ट्वान्टी–२० विश्वकप एसिया–प्यासिफिक छनोटमा प्रतिस्पर्धा गर्न ओमान जाने कार्यक्रम छ । त्यसपछि नेपालले पुनः यूएईमै आएर यूएई र अमेरिकासँग लिग २ मा प्रतिस्पर्धा गर्नेछ ।</p><p>मुख्य प्रशिक्षक स्टुवार्ट ल भने शुक्रबार नै दुबई पुगिसकेका छन् । उनका अनुसार स्ट्रेन्थ एन्ड कन्डिसन प्रशिक्षक अब्दुर सतार पनि भारतबाटै दुबई पुग्ने कार्यक्रम छ ।</p><figure class=\"image\"><img src=\"https://images.nagariknewscdn.com/2024/third-party/1758441770_visa.jpg\" /></figure>",
  "content_text": "नेपाली क्रिकेट टोलीलाई दुबईले भिसा दिएको छ । भिसा पाएको नेपाली टोली सोमबार त्यसतर्फ उड्ने छ। वेस्ट इन्डिजविरुद्ध हुने तीन ट्वान्टी–२० शृंखला खेल्ने नेपाली क्रिकेट टोली संयुक्त अरब इमिरेट्स (दुबई)ले भिसा दिएपछि रोकिएको थियो । आइतबार क्यानले एक विज्ञप्ति जारी गर्दै भिसा प्राप्त भइसकेको जनाएको छ । नेपाल क्रिकेट संघ (क्यान)का प्रवक्ता छुम्बी लामाले यूएईले नेपाली टोलीलाई भिसा प्रदान गरिसकेको र सोमबार त्यतातर्फ प्रस्थान गर्ने जानकारी दिए । निर्धारित तालिकाअनुसार वेस्ट इन्डिजविरुद्ध हुने तीन ट्वान्टी–२० शृंखला खेल्न नेपाली टोली शुक्रबार बिहान यूएई जाने तालिका थियो । तर भिसा नआएकाले नेपाली टोली रोकिएको थियो । जेन–जी प्रदर्शनपछि नयाँ सरकार बनेयता यूएईले नेपालीहरुका लागि पर्यटक भिसा र कामदार भिसा दुबैमा रोक लगाएको छ । वेस्ट इन्डिजविरुद्ध सेप्टेम्बर २७, २९ र ३० मा शारजहाँमा तीन खेलको ट्वान्टी–२० शृंखला खेलेपछि नेपाली टोली ट्वान्टी–२० विश्वकप एसिया–प्यासिफिक छनोटमा प्रतिस्पर्धा गर्न ओमान जाने कार्यक्रम छ । त्यसपछि नेपालले पुनः यूएईमै आएर यूएई र अमेरिकासँग लिग २ मा प्रतिस्पर्धा गर्नेछ । मुख्य प्रशिक्षक स्टुवार्ट ल भने शुक्रबार नै दुबई पुगिसकेका छन् । उनका अनुसार स्ट्रेन्थ एन्ड कन्डिसन प्रशिक्षक अब्दुर सतार पनि भारतबाटै दुबई पुग्ने कार्यक्रम छ ।",
  "fetched_at": "2025-09-21T08:53:29.328113Z",
  "id": "ce6bb9f0b9eec6d2a612aa6c4846fb9cdc2e0914ec8e3966af14c9577bb9977f",
  "images": [
    "https://images.nagariknewscdn.com/2024/third-party/1732868802_Nepali%20under%2019%20cricket%20team%20vs%20Shreelanka.jpg",
    "https://images.nagariknewscdn.com/2024/third-party/1758441770_visa.jpg"
  ],
  "lang": "ne",
  "published_at": "2025-09-21T08:03:45Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "नेपाली क्रिकेट टोलीलाई दुबईले भिसा दिएको छ । भिसा पाएको नेपाली टोली सोमबार त्यसतर्फ उड्ने छ।",
  "tags": null,
  "title": "नेपाली क्रिकेट टोलीलाई दुबईले भिसा दियो, टोली सोमबार उड्ने",
  "url": "https://nagariknews.nagariknetwork.com/sports/dubai-grants-visa-to-nepali-cricket-team-team-to-fly-on-monday-39-36.html",
  "version": 1
}
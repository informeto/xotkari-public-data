{
  "byline": "कृष्ण किसी",
  "canonical_hash": "2a636bd6ffce0b9d0a4955a1eb5bd814a8c2abfea29a619aac16c9a109f0b458",
  "content_html": "<p><img alt=\"\" src=\"https://images.nagariknewscdn.com/2025/third-party/1757951870_Madhyapur.jpg\" /></p><p>भदौ २३ र २४ गतेको जने-जी प्रदर्शनमा भएको क्षतिले सूर्यविनायक नगरपालिकामा अझै सेवा सुचारु भएको छैन । भक्तपुरका चार नगरपालिकामध्ये सुर्यविनायकमा धेरै क्षति भएको पाइएको छ ।  </p><p>सूर्यविनायक नगरपालिकास्थित बालकोटको तत्कालिन प्रधानमन्त्री एवं नेपाल कम्युनिष्ट पार्टी एमालेका अध्यक्ष केपी शर्मा ओलीको दुई वटा घर आगजनीले ध्वस्त भएका छन् । नेता महेश बस्नेतको सूर्यविनायक नगरपालिका-७ गुण्डूस्थित घर पनि जलेर नष्ट भएको छ । सूर्यविनायक नगरपालिकाका नगर प्रमुख बासुदेव थापा बस्दै आएको उनकी छोरीको सूर्यविनायक नगरपालिका दार्जलिंग हाइटस्थित घर पनि जलेर नष्ट भएको छ । वडा नं ७ गुण्डू वडा कार्यालय र वडा अध्यक्ष एवं नगरपालिकाका प्रवक्ता रवीन्द्र सापकोटाको निजी निवास पनि जलेर ध्वस्त भएको छ ।  </p><p>सूर्यविनायक नगरपालिका वडा नं ४ दधिकोट भबन पनि जलेर नष्ट भएको छ ।  </p><p>सूर्यविनायक नगरपालिकाका प्रमुख प्रशाशकीय अधिकृत युवराज आचार्यले भौतिक आक्रमणकै कारण नगरपालिका क्षेत्रका दुई वटा वडामा सेवा सुचारु गर्न नसकेको बताए । सूर्यविनायक-४ र ७ का कार्यालय तोडफोड भएको छ । यी कार्यालयमा अर्को सूचना जारी नभएसम्म सेवा रोकिएको छ। </p>",
  "content_text": "भदौ २३ र २४ गतेको जने-जी प्रदर्शनमा भएको क्षतिले सूर्यविनायक नगरपालिकामा अझै सेवा सुचारु भएको छैन । भक्तपुरका चार नगरपालिकामध्ये सुर्यविनायकमा धेरै क्षति भएको पाइएको छ । सूर्यविनायक नगरपालिकास्थित बालकोटको तत्कालिन प्रधानमन्त्री एवं नेपाल कम्युनिष्ट पार्टी एमालेका अध्यक्ष केपी शर्मा ओलीको दुई वटा घर आगजनीले ध्वस्त भएका छन् । नेता महेश बस्नेतको सूर्यविनायक नगरपालिका-७ गुण्डूस्थित घर पनि जलेर नष्ट भएको छ । सूर्यविनायक नगरपालिकाका नगर प्रमुख बासुदेव थापा बस्दै आएको उनकी छोरीको सूर्यविनायक नगरपालिका दार्जलिंग हाइटस्थित घर पनि जलेर नष्ट भएको छ । वडा नं ७ गुण्डू वडा कार्यालय र वडा अध्यक्ष एवं नगरपालिकाका प्रवक्ता रवीन्द्र सापकोटाको निजी निवास पनि जलेर ध्वस्त भएको छ । सूर्यविनायक नगरपालिका वडा नं ४ दधिकोट भबन पनि जलेर नष्ट भएको छ । सूर्यविनायक नगरपालिकाका प्रमुख प्रशाशकीय अधिकृत युवराज आचार्यले भौतिक आक्रमणकै कारण नगरपालिका क्षेत्रका दुई वटा वडामा सेवा सुचारु गर्न नसकेको बताए । सूर्यविनायक-४ र ७ का कार्यालय तोडफोड भएको छ । यी कार्यालयमा अर्को सूचना जारी नभएसम्म सेवा रोकिएको छ।",
  "fetched_at": "2025-09-15T16:28:23.447976Z",
  "id": "f76a8e3f8b7f9166ddeb1f11096c6de9119b4e6a3b1667812948769943ca3d27",
  "images": [
    "https://images.nagariknewscdn.com/2025/third-party/1757951870_Madhyapur.jpg"
  ],
  "lang": "ne",
  "published_at": "2025-09-15T15:57:58Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "सूर्यविनायक-४ र ७ का कार्यालय तोडफोड भएको छ । यी कार्यालयमा अर्को सूचना जारी नभएसम्म सेवा रोकिएको छ।...",
  "tags": null,
  "title": "बढी क्षति हुँदा सुर्यविनायकमा अझै भएन सेवा सञ्चालन",
  "url": "https://nagariknews.nagariknetwork.com/politics/services-still-not-operational-in-suryabinayak-due-to-extensive-damage-44-65.html",
  "version": 1
}
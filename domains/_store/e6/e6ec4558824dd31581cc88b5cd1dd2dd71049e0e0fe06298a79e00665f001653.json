{
  "byline": "नेपाल जापान",
  "canonical_hash": "5a72d9907ee898f563894c54e5da36c5789680665cd910b037a6a25d5f2a363c",
  "content_html": "<p style=\"text-align: justify;\">सरकारले सामाजिक सुरक्षा परिचयपत्र नवीकरणका लागि समयावधिसम्म बढाएको छ । यसअघि सामाजिक सुरक्षा परिचयपत्र भदौ मसान्तभित्र नवीकरण गरिसक्नुपर्ने व्यवस्था रहेकामा त्यसलाई संशोधन गरी समयावधि बढाएर असोज मसान्त कायम गरिएको हो ।</p>\n<p style=\"text-align: justify;\">सामाजिक सुरक्षा (तेस्रो संशोधन) नियमावली, २०८२ मार्फत् सरकारले यस्तो व्यवस्था ल्याएको हो । संशोधित नियमावली राजपत्रमा प्रकाशित भइसकेको छ ।</p>\n<p style=\"text-align: justify;\">“सामाजिक सुरक्षा नियमावली, २०७६ को नियम ९ को उपनियम (१) मा रहेका भदौ मसान्तभित्र भन्ने शब्दहरूको सट्टा असोज मसान्तभित्र भन्ने शब्दहरू राखिएका छन्”, राजपत्रमा प्रकाशित सूचनामा भनिएको छ ।</p>\n<p>उक्त परिचयपत्रको मान्य अवधि एक आर्थिक वर्षको हुने व्यवस्था छ । उक्त परिचयपत्र हराएमा वा नासिएमा सम्बन्धित स्थानीय तहबाट प्रतिलिधि लिन सकिने र प्रतिलिपि लिनुपर्दा एक सय रुपैयाँ शुल्क लाग्ने व्यवस्था नियमावलीमा छ ।</p>",
  "content_text": "सरकारले सामाजिक सुरक्षा परिचयपत्र नवीकरणका लागि समयावधिसम्म बढाएको छ । यसअघि सामाजिक सुरक्षा परिचयपत्र भदौ मसान्तभित्र नवीकरण गरिसक्नुपर्ने व्यवस्था रहेकामा त्यसलाई संशोधन गरी समयावधि बढाएर असोज मसान्त कायम गरिएको हो । सामाजिक सुरक्षा (तेस्रो संशोधन) नियमावली, २०८२ मार्फत् सरकारले यस्तो व्यवस्था ल्याएको हो । संशोधित नियमावली राजपत्रमा प्रकाशित भइसकेको छ । “सामाजिक सुरक्षा नियमावली, २०७६ को नियम ९ को उपनियम (१) मा रहेका भदौ मसान्तभित्र भन्ने शब्दहरूको सट्टा असोज मसान्तभित्र भन्ने शब्दहरू राखिएका छन्”, राजपत्रमा प्रकाशित सूचनामा भनिएको छ । उक्त परिचयपत्रको मान्य अवधि एक आर्थिक वर्षको हुने व्यवस्था छ । उक्त परिचयपत्र हराएमा वा नासिएमा सम्बन्धित स्थानीय तहबाट प्रतिलिधि लिन सकिने र प्रतिलिपि लिनुपर्दा एक सय रुपैयाँ शुल्क लाग्ने व्यवस्था नियमावलीमा छ ।",
  "fetched_at": "2025-09-22T06:35:31.074977Z",
  "id": "e6ec4558824dd31581cc88b5cd1dd2dd71049e0e0fe06298a79e00665f001653",
  "images": [],
  "lang": "ne",
  "published_at": "2025-09-22T06:02:40Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "सरकारले सामाजिक सुरक्षा परिचयपत्र नवीकरणका लागि समयावधिसम्म बढाएको छ । यसअघि सामाजिक सुरक्षा परिचयपत्र भदौ मसान्तभित्र नवीकरण गरिसक्नुपर्ने व्यवस्था रहेकामा त्यसलाई संशोधन गरी समयावधि बढाएर असोज मसान्त कायम गरिएको हो । सामाजिक सुरक्षा (तेस्रो संशोधन) नियमावली, २०८२ मार्फत् सरकारले यस्तो व्यवस्था ल्याएको हो । संशोधित नियमावली राजपत्रमा प्रकाशित भइसकेको छ । “सामाजिक सुरक्षा नियमावली, २०७६ &#8230;",
  "tags": null,
  "title": "सामाजिक सुरक्षा परिचयपत्र नवीकरण असोज मसान्तभित्र गर्नुपर्ने",
  "url": "https://www.nepaljapan.com/09/22/682072/",
  "version": 1
}
{
  "byline": "sujan subedi",
  "canonical_hash": "7dc8123420cd56f6718896f01a9c5919c61feebee430d79927b07aa98f74b200",
  "content_html": "<p>काठमाडौं । नाडा अटोमोबाइल्स एशोसिएशन अफ नेपाल (नाडा)को महासचिवमा सुरेन्द्र उप्रेती निर्वाचित भएका छन् । बुधबार सम्पन्न निर्वाचनमा उप्रेती निर्विरोध निर्वाचित भएका हुन् ।</p>\n<p>त्यस्तै, कोषध्यक्षमा पनि मिलन बाबु मल्ल सर्वसम्मत निर्वाचित भएका छन् । महासचिव र कोषध्यक्षमा एक जनाको मात्र उमेदावरी परेपछि उनीहरु निर्विरोध निर्वाचिभ भएका हुन् ।</p>\n<p>त्यसैगरी, केन्दीय उपाध्यक्षतर्फ दुई जनाका लागि भएको निर्वाचनमा राजनबाबु श्रैष्ठ विजयी भएका छन् । त्यस्तै, उपाध्यक्ष पदमै सुनिल रिजाल र निराकर श्रेष्ठले समान मत पाएपछि १/१ वर्ष कार्यकाल बाँड्ने सहमति गरेका छन् ।</p>\n<p>प्रदेशतर्फको उपाध्यक्षमा सुवास आचार्य र मोहनबाबु खड्का निर्वाचित भएका छन् । त्यस्तै, सचिव पदमा विक्रम सिंघानिया र सहकोषध्यक्षमा पंकज अग्रवाल विजयी भएका छन् ।</p>\n<p>गत मंसिर २३ गते सम्पन्न निर्वाचनबाट नाडाको अध्यक्षमा ध्रुव थापा निर्वाचित भएका थिए भने बाहेक १७ जना सदस्य पनि निर्वाचित भएका थिए । त्यसैगरी, ७ जना प्रदेशबाट र ३ जना मनोनित गरी २९ जनाको कार्यसमितले मतदान गरेका थिए ।</p>\n<p>आज नाडाले सदस्यमा हंशराज हुलासचन्द एण्ड कम्पनी प्रालिका निर्देशक अभिमन्यू गोल्छा, स्याकार ट्रेडिङका जनरल मेनेजर सोहनलाल श्रेष्ठ र जगदम्बा मोटर्सका निर्देशक दीपक अग्रवाललाई सदस्यमा मनोनित गरेको थियो ।</p>\n<p>The post <a href=\"https://www.meroauto.com/nada-election/\">नाडाको महासचिवमा सुरेन्द्र उप्रेती निर्वाचित, पदाधिकारीमा क-कसले जिते ?</a> appeared first on <a href=\"https://www.meroauto.com\">Meroauto</a>.</p>",
  "content_text": "काठमाडौं । नाडा अटोमोबाइल्स एशोसिएशन अफ नेपाल (नाडा)को महासचिवमा सुरेन्द्र उप्रेती निर्वाचित भएका छन् । बुधबार सम्पन्न निर्वाचनमा उप्रेती निर्विरोध निर्वाचित भएका हुन् । त्यस्तै, कोषध्यक्षमा पनि मिलन बाबु मल्ल सर्वसम्मत निर्वाचित भएका छन् । महासचिव र कोषध्यक्षमा एक जनाको मात्र उमेदावरी परेपछि उनीहरु निर्विरोध निर्वाचिभ भएका हुन् । त्यसैगरी, केन्दीय उपाध्यक्षतर्फ दुई जनाका लागि भएको निर्वाचनमा राजनबाबु श्रैष्ठ विजयी भएका छन् । त्यस्तै, उपाध्यक्ष पदमै सुनिल रिजाल र निराकर श्रेष्ठले समान मत पाएपछि १/१ वर्ष कार्यकाल बाँड्ने सहमति गरेका छन् । प्रदेशतर्फको उपाध्यक्षमा सुवास आचार्य र मोहनबाबु खड्का निर्वाचित भएका छन् । त्यस्तै, सचिव पदमा विक्रम सिंघानिया र सहकोषध्यक्षमा पंकज अग्रवाल विजयी भएका छन् । गत मंसिर २३ गते सम्पन्न निर्वाचनबाट नाडाको अध्यक्षमा ध्रुव थापा निर्वाचित भएका थिए भने बाहेक १७ जना सदस्य पनि निर्वाचित भएका थिए । त्यसैगरी, ७ जना प्रदेशबाट र ३ जना मनोनित गरी २९ जनाको कार्यसमितले मतदान गरेका थिए । आज नाडाले सदस्यमा हंशराज हुलासचन्द एण्ड कम्पनी प्रालिका निर्देशक अभिमन्यू गोल्छा, स्याकार ट्रेडिङका जनरल मेनेजर सोहनलाल श्रेष्ठ र जगदम्बा मोटर्सका निर्देशक दीपक अग्रवाललाई सदस्यमा मनोनित गरेको थियो । The post नाडाको महासचिवमा सुरेन्द्र उप्रेती निर्वाचित, पदाधिकारीमा क-कसले जिते ? appeared first on Meroauto .",
  "fetched_at": "2025-09-14T11:57:55.060237Z",
  "id": "a6da6ccbf4d4c8744658bd62c41f2203cfa03466bb3373fe6959f663d0372635",
  "images": [],
  "lang": "ne",
  "published_at": "2021-12-22T10:00:12Z",
  "source": {
    "domain": "meroauto.com",
    "id": "meroauto",
    "name": "Meroauto"
  },
  "summary": "<p>काठमाडौं । नाडा अटोमोबाइल्स एशोसिएशन अफ नेपाल (नाडा)को महासचिवमा सुरेन्द्र उप्रेती निर्वाचित भएका छन् । बुधबार सम्पन्न निर्वाचनमा उप्रेती निर्विरोध निर्वाचित भएका हुन् । त्यस्तै, कोषध्यक्षमा पनि मिलन बाबु मल्ल सर्वसम्मत निर्वाचित भएका छन् । महासचिव र कोषध्यक्षमा एक जनाको मात्र उमेदावरी परेपछि उनीहरु निर्विरोध निर्वाचिभ भएका हुन् । त्यसैगरी, केन्दीय उपाध्यक्षतर्फ दुई जनाका लागि [&#8230;]</p>\n<p>The post <a href=\"https://www.meroauto.com/nada-election/\">नाडाको महासचिवमा सुरेन्द्र उप्रेती निर्वाचित, पदाधिकारीमा क-कसले जिते ?</a> appeared first on <a href=\"https://www.meroauto.com\">Meroauto</a>.</p>",
  "tags": null,
  "title": "नाडाको महासचिवमा सुरेन्द्र उप्रेती निर्वाचित, पदाधिकारीमा क-कसले जिते ?",
  "url": "https://www.meroauto.com/nada-election/",
  "version": 1
}
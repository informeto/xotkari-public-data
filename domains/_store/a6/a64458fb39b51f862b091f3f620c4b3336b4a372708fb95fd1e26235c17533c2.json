{
  "byline": "नवराज पहाडी",
  "canonical_hash": "7b1bb8432017809b8b3fb7ca6ae0d41a7ff7bf1f06e73429d7da000f280483a6",
  "content_html": "<img alt=\"\" class=\"attachment-full size-full wp-post-image\" height=\"419\" src=\"https://rajdhanidaily.com/wp-content/uploads/2025/09/5.jpg\" style=\"float: left; margin: 0 15px 15px 0;\" width=\"483\" />\n<p>लमजुङ । लमजुङका उद्यमशील महिलाहरू बडादशैंको बेलामा आफूले पालेका खसी बोकाको उचित मूल्य पाउन काठमाडौं पु¥याउँदै छन् । लमजुङको पुरानो जिल्ला सदरमुकाम रहेको थलो कुन्छा क्षेत्रमा स्थापित भागिरथी उद्यमशील सहकारी संस्थामा आवद्ध महिलाहरूले आफूले पालनपोषण गरी हुर्काएका खसी बोका लिएर बिक्रि गर्नका लागि सो संस्थाका पदाधिकारीहरू काठमाडौंतर्फ लागेका हुन् ।</p>\n\n\n\n<p>खसी बोका ढुवानीको नेतृत्व संस्थाकी अध्यक्ष सन्तोषी गौली आफैले गरेकी छन् । उनका अनुसार यतिबेला ५८ वटा खसी र बोका लिएर आफूहरू काठमाडौं हिडेका छौं । उनले भनिन्, ‘गाउँघरमा भन्दा काठमाडौंमा मूल्य केही राम्रो पाइने भएको हुँदा किसानलाई २, ४ पैसा भनेपनि बढी मिलोस् भनेर त्यता लग्न थालेका हौं, यसरी काठमाडौंमा खसी बोका लग्न थालेको यो चौथो वर्ष हो ।’</p>\n\n\n\n<p>लमजुङको सुन्दरबजार नगरपालिका– १ को कुन्छामा सञ्चालित भागिरथी उद्यमशील सहकारी संस्था २०७२ सालमा स्थापना भएको हो । सो संस्थाको संस्थापक अध्यक्ष समेत रहेकी सन्तोषी गौलीले सहकारीमा सबै महिला सेयर सदस्यमात्र रहेको, त्यो संस्थामा ऐले ३६५ जना सेयर सदस्य आवद्ध छन् उनले भनिन् । उनका अनुसार तीमध्ये करिब एक सय जतिले बाख्रा पालेका छैनन्, अन्य दिदीबहिनीले कम्तिमा ३, ४ वटा भने पनि पालेका छन् । उनले भनिन् ‘सहकारीका सेयर सदस्यहरूले १० वटा त बाख्रा फर्म नै सञ्चालन गरेका छन् ।’</p>\n\n\n\n<p>महिला सेयर सदस्यहरूलाई उद्यमशीलतामा जोडेर आयआर्जनका काममा सहभागी गराई उनीहरूको स्तर बृद्धिको कार्य गर्न सकेकोमा सन्तोषीको अनुहारमा गौरवबोध भएको छनक पाइन्थ्यो ।</p>\n\n\n\n<p>उनले भनिन्, ‘सुरुका दिनमा हामीलाई हेफर इन्टरनेसनल भन्ने संस्था र जिल्लाकै चेस नेपालका साथै वडा कार्यालयको सहकार्यमा ‘साना किसान सवलीकरण परियोजना’ २०६८ सालताका सञ्चालनमा थियो, त्यो परियोजना तीन बर्ष चल्यो । त्यसमार्फत दिदीबहिनीहरूले महिला सशक्तिकरण सहितका आजआर्जनका काम गर्न थालेका हुन् ।’ त्यसै परियोजना हस्तान्तरण गर्ने बेलामा २०७२ सालमा सहकारीमा परिणत गरेर छाडिएको हो, हामीले सञ्चालन गरिरहेका छौं सो सहकारी संस्थाकी सचिव सीता कोइराला अछामीले बताइन् । उनका अनुसार २०७३ सालमा नै हामीले आफ्नै क्षेत्रमा हाटबजारको पनि प्रवन्ध गरेका हौं तर त्यहाँ खसी बोका खासै बिक्रि भएन । उनले भनिन्, ‘सुन्दरबजार र पोखरातिर पनि पठाउँछौं, बडादशैंको बेलामा काठमाडौं पठाउन थालेको ऐले चौथो वर्ष हो ।’</p>\n\n\n\n<figure class=\"wp-block-image size-full\"><img alt=\"\" class=\"wp-image-122272\" height=\"463\" src=\"https://rajdhanidaily.com/wp-content/uploads/2025/09/Khasi-Boka.jpg\" width=\"728\" /></figure>\n\n\n\n<p>सहकारीले जिउँदो खसी बोकाको मूल्य प्रतिकेजी ५५० कायम गरेको छ । छिमेका गाउँघरतिर पनि मूल्य प्रतिकेजी ५५० रहेको छ, कतैकतै पाँच सय रुपैयामा पनि दिन्छन् । किसानलाई मर्का नपरोस् भनेर सहकारीले मूल्य घटाएको छैन सो सहकारीकी अध्यक्ष सन्तोषीले भनिन् । उनका अनुसार काठमाडौंमा पु¥याएपछि खसी बोका दुवैको समान मूल्य हुन्छ, प्रतिकेजी ६३० देखि ७५० सम्ममा जिउँदै विक्रि हुने गरेको छ । उनले भनिन्, ‘सहकारीमार्फत विक्रि भएका खसी बोकाबाट प्रति केजी पाँच रुपैयाँका दरले सहकारीले राख्ने गरेको छ ।’ सहकारी संस्थामा कृषि एम्बुलेन्स समेत खरिद गरी सञ्चालनमा रहेको उनले जानकारी दिइन् । उनका अनुसार एउटा खसी बोका कम्तिमा २७ केजीदेखि ६० केजीसम्मको तौलका बिक्रिका लागि ल्याइएको छ ।</p>\n\n\n\n<p><strong>एक सय केजीको बोका :</strong><br />यो सिजनमा मात्रै आफूले चार वटा खसी र एक बोका एक सय केजीको विक्री गरेको उक्त सहकारीकी सेयर सदस्य रहेकी बाख्रा पालक किसान रुपमाया दुराले बताइन् । उनका अनुसार चार वर्ष अघि सहकारी मार्फत ‘रुपा कृषि तथा पशु फर्म’ दर्ता गरेर यो काम गर्दै आएको छु । फर्मको प्रोपाइटर समेत आपैm रहेकी रुपमायाले भनिन्, ‘बाख्रा पाल्न थालेको चार वर्ष भयो । राम्रो लागेको छ ।’ उनले थप भनिन् ‘बोका प्रतिकेजी ५५० रुपैयाका दरले बिक्रि गरेकी हुँ ।’ त्यो बोका तनहुँको भिमादबाट व्याडका लागि भनेर ल्याएको हो, तीन वर्ष पालेँ, प्रजननका लागि प्रयोग गर्दा प्रतिगोटा पाँच सय रुपैयाँ लिने गरेको समेत रुपाले जानकारी दिइन् । यतिबेला भने आफ्नो गोठमा जम्मा १३ वटा मात्र बाख्रा रहेका छन् । तीमध्ये छ वटा एक महिना भित्रै व्याउनेवाला छन् रुपमायाले जानकारी दिइन् ।</p>\n\n\n\n<p><strong>बाख्रा पालन कार्यले महिलाहरूको दैनिक सहज :</strong><br />यो सहकारी संस्था सञ्चालनमा आएदेखि त्यो सहकारीमा आवद्ध महिला सेयर सदस्यहरूको दैनिकी फेरिएको छ । बाख्रा पालनको व्यवसायिक कार्य गर्ने महिलाहरूको जीवनस्तर उेठको छ सो सहकारीकी अध्यक्ष सन्तोषी गौलीले बताइन् । उनका अनुसार त्यो सहकारी संस्था नखुल्दै कतिपय महिलाका लागि चाडबाडको बेलामा समेत मिठोमसिनो खान, भनेको बेलामा नयाँ लुगाफाटो फेर्न रहर हुने गर्दत्थ्यो । तिनै दिदीबहिनीहरूले पछिल्ला वर्षमा मिठामिसनो खानका लागि चाडबाड कुर्नु नपर्ने, नयाँ लुगाफाटो फेर्न तथा स्कूल पढ्ने छोराछोरीको किताब कापी, फिसको जोहो गर्नका लागि ऋण खोज्नु पर्ने स्थितिको अन्त्य भएको आफूले पाएको सो सहकारीकी अध्यक्ष सन्तोषी गौलीले जानकारी दिइन् । उनले भनिन्, ‘यो काम गर्नका लागि दिदीबहिनीहरूलाई उत्प्रेरित गरेर राम्रो दिनमा काम थालिएछ भन्ने लागेको छ ।’</p>\n\n\n\n<p>अनुदान पनि पाउनु भएको छ कि ? भन्ने जिज्ञासामा विगतका दुई आर्थिक वर्षसम्म मासुमा प्रतिकेजी २० रुपैयाँका दरले उत्पादनमा आधारित अनुदान पाएको सो सहकारीकी सचिव सीता कोइराला अछामीले बताइन् । उनका अनुसार दिदीबहिनीहरूले जाँगर चलाएको देख्दा लोभ लाग्ने गर्दछ । उनले भनिन्, ‘पछिल्ला दिनमा कति सहकारी बदनाम भएका छन् तर हाम्रो संस्थामा त्यस्तो छैन । गत वर्ष १० प्रतिशत बोनस पनि वितरण गरेका थियौं, यो वर्ष पनि संस्था नाफामै रहेको देखिएको छ ।’</p>\n\n\n\n<p>भागिरथी उद्यमशील सहकारी संस्थामा आवद्ध भएका महिलाहरूले जिल्लामै राम्रो काम गरेको आफूले पाएको भेटेरिनरी अस्पताल तथा पशु विज्ञ केन्द्र लमजुङका प्रमुख डा. सुनिल न्यौपानेले बताए । उनका अनुसार यति राम्रो सहकारी संस्था जिल्लामा अर्को भेटिएको छैन । उनले भने, ‘हाम्रो कार्यालयको तर्फबाट पनि विगतका वर्षहरूमा त्यो सहकारीलाई र कतिपयलाई व्यक्तिगत रुपमा पनि राम्रो सहयोग गरेका हौं, उत्पादनमा आधारित मासुको अनुदान सेयर सदस्यहरू व्यक्तिले पाएका थिए । त्यस्तै संस्थजालाई ४५ हजारको कुटानी पिसानी मिलमा ७५ प्रतिशत अनुदान दिने, सहकारीको कार्यालय भवन निर्माणमा सहयोग, कृषि एवम्बुलेन्स खरिद कार्यमा ५० प्रतिशत अनुदान दिएको हो ।’</p>\n\n\n\n<p>भागिरथी उद्यमशील सहकारी संस्थाका सेयर सदस्यहरूको प्रोत्साहनका लागि संस्थाको वार्षिक साधारणसभामा उत्कृष्ठ किसान छनौट गरी सम्मान गर्ने गरेको, एकल महिला तथा जेष्ठ सदस्य सम्मान, सेयर सदस्यका जेहन्दार दुई जना बाबुनानीलाई छात्रबृत्ती प्रदान जस्ता कार्यक्रम समेत सहकारीमार्फत सञ्चालन गरेको सो सहकारीकी अध्यक्ष सन्तोषीले उल्लेख गरिन् ।</p>\n<p>The post <a href=\"https://rajdhanidaily.com/id/122271/\" rel=\"nofollow\">लमजुङका खसी बोकाको उचित मूल्य पाउन काठमाडौं पुर्‍याइँदै</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "लमजुङ । लमजुङका उद्यमशील महिलाहरू बडादशैंको बेलामा आफूले पालेका खसी बोकाको उचित मूल्य पाउन काठमाडौं पु¥याउँदै छन् । लमजुङको पुरानो जिल्ला सदरमुकाम रहेको थलो कुन्छा क्षेत्रमा स्थापित भागिरथी उद्यमशील सहकारी संस्थामा आवद्ध महिलाहरूले आफूले पालनपोषण गरी हुर्काएका खसी बोका लिएर बिक्रि गर्नका लागि सो संस्थाका पदाधिकारीहरू काठमाडौंतर्फ लागेका हुन् । खसी बोका ढुवानीको नेतृत्व संस्थाकी अध्यक्ष सन्तोषी गौली आफैले गरेकी छन् । उनका अनुसार यतिबेला ५८ वटा खसी र बोका लिएर आफूहरू काठमाडौं हिडेका छौं । उनले भनिन्, ‘गाउँघरमा भन्दा काठमाडौंमा मूल्य केही राम्रो पाइने भएको हुँदा किसानलाई २, ४ पैसा भनेपनि बढी मिलोस् भनेर त्यता लग्न थालेका हौं, यसरी काठमाडौंमा खसी बोका लग्न थालेको यो चौथो वर्ष हो ।’ लमजुङको सुन्दरबजार नगरपालिका– १ को कुन्छामा सञ्चालित भागिरथी उद्यमशील सहकारी संस्था २०७२ सालमा स्थापना भएको हो । सो संस्थाको संस्थापक अध्यक्ष समेत रहेकी सन्तोषी गौलीले सहकारीमा सबै महिला सेयर सदस्यमात्र रहेको, त्यो संस्थामा ऐले ३६५ जना सेयर सदस्य आवद्ध छन् उनले भनिन् । उनका अनुसार तीमध्ये करिब एक सय जतिले बाख्रा पालेका छैनन्, अन्य दिदीबहिनीले कम्तिमा ३, ४ वटा भने पनि पालेका छन् । उनले भनिन् ‘सहकारीका सेयर सदस्यहरूले १० वटा त बाख्रा फर्म नै सञ्चालन गरेका छन् ।’ महिला सेयर सदस्यहरूलाई उद्यमशीलतामा जोडेर आयआर्जनका काममा सहभागी गराई उनीहरूको स्तर बृद्धिको कार्य गर्न सकेकोमा सन्तोषीको अनुहारमा गौरवबोध भएको छनक पाइन्थ्यो । उनले भनिन्, ‘सुरुका दिनमा हामीलाई हेफर इन्टरनेसनल भन्ने संस्था र जिल्लाकै चेस नेपालका साथै वडा कार्यालयको सहकार्यमा ‘साना किसान सवलीकरण परियोजना’ २०६८ सालताका सञ्चालनमा थियो, त्यो परियोजना तीन बर्ष चल्यो । त्यसमार्फत दिदीबहिनीहरूले महिला सशक्तिकरण सहितका आजआर्जनका काम गर्न थालेका हुन् ।’ त्यसै परियोजना हस्तान्तरण गर्ने बेलामा २०७२ सालमा सहकारीमा परिणत गरेर छाडिएको हो, हामीले सञ्चालन गरिरहेका छौं सो सहकारी संस्थाकी सचिव सीता कोइराला अछामीले बताइन् । उनका अनुसार २०७३ सालमा नै हामीले आफ्नै क्षेत्रमा हाटबजारको पनि प्रवन्ध गरेका हौं तर त्यहाँ खसी बोका खासै बिक्रि भएन । उनले भनिन्, ‘सुन्दरबजार र पोखरातिर पनि पठाउँछौं, बडादशैंको बेलामा काठमाडौं पठाउन थालेको ऐले चौथो वर्ष हो ।’ सहकारीले जिउँदो खसी बोकाको मूल्य प्रतिकेजी ५५० कायम गरेको छ । छिमेका गाउँघरतिर पनि मूल्य प्रतिकेजी ५५० रहेको छ, कतैकतै पाँच सय रुपैयामा पनि दिन्छन् । किसानलाई मर्का नपरोस् भनेर सहकारीले मूल्य घटाएको छैन सो सहकारीकी अध्यक्ष सन्तोषीले भनिन् । उनका अनुसार काठमाडौंमा पु¥याएपछि खसी बोका दुवैको समान मूल्य हुन्छ, प्रतिकेजी ६३० देखि ७५० सम्ममा जिउँदै विक्रि हुने गरेको छ । उनले भनिन्, ‘सहकारीमार्फत विक्रि भएका खसी बोकाबाट प्रति केजी पाँच रुपैयाँका दरले सहकारीले राख्ने गरेको छ ।’ सहकारी संस्थामा कृषि एम्बुलेन्स समेत खरिद गरी सञ्चालनमा रहेको उनले जानकारी दिइन् । उनका अनुसार एउटा खसी बोका कम्तिमा २७ केजीदेखि ६० केजीसम्मको तौलका बिक्रिका लागि ल्याइएको छ । एक सय केजीको बोका : यो सिजनमा मात्रै आफूले चार वटा खसी र एक बोका एक सय केजीको विक्री गरेको उक्त सहकारीकी सेयर सदस्य रहेकी बाख्रा पालक किसान रुपमाया दुराले बताइन् । उनका अनुसार चार वर्ष अघि सहकारी मार्फत ‘रुपा कृषि तथा पशु फर्म’ दर्ता गरेर यो काम गर्दै आएको छु । फर्मको प्रोपाइटर समेत आपैm रहेकी रुपमायाले भनिन्, ‘बाख्रा पाल्न थालेको चार वर्ष भयो । राम्रो लागेको छ ।’ उनले थप भनिन् ‘बोका प्रतिकेजी ५५० रुपैयाका दरले बिक्रि गरेकी हुँ ।’ त्यो बोका तनहुँको भिमादबाट व्याडका लागि भनेर ल्याएको हो, तीन वर्ष पालेँ, प्रजननका लागि प्रयोग गर्दा प्रतिगोटा पाँच सय रुपैयाँ लिने गरेको समेत रुपाले जानकारी दिइन् । यतिबेला भने आफ्नो गोठमा जम्मा १३ वटा मात्र बाख्रा रहेका छन् । तीमध्ये छ वटा एक महिना भित्रै व्याउनेवाला छन् रुपमायाले जानकारी दिइन् । बाख्रा पालन कार्यले महिलाहरूको दैनिक सहज : यो सहकारी संस्था सञ्चालनमा आएदेखि त्यो सहकारीमा आवद्ध महिला सेयर सदस्यहरूको दैनिकी फेरिएको छ । बाख्रा पालनको व्यवसायिक कार्य गर्ने महिलाहरूको जीवनस्तर उेठको छ सो सहकारीकी अध्यक्ष सन्तोषी गौलीले बताइन् । उनका अनुसार त्यो सहकारी संस्था नखुल्दै कतिपय महिलाका लागि चाडबाडको बेलामा समेत मिठोमसिनो खान, भनेको बेलामा नयाँ लुगाफाटो फेर्न रहर हुने गर्दत्थ्यो । तिनै दिदीबहिनीहरूले पछिल्ला वर्षमा मिठामिसनो खानका लागि चाडबाड कुर्नु नपर्ने, नयाँ लुगाफाटो फेर्न तथा स्कूल पढ्ने छोराछोरीको किताब कापी, फिसको जोहो गर्नका लागि ऋण खोज्नु पर्ने स्थितिको अन्त्य भएको आफूले पाएको सो सहकारीकी अध्यक्ष सन्तोषी गौलीले जानकारी दिइन् । उनले भनिन्, ‘यो काम गर्नका लागि दिदीबहिनीहरूलाई उत्प्रेरित गरेर राम्रो दिनमा काम थालिएछ भन्ने लागेको छ ।’ अनुदान पनि पाउनु भएको छ कि ? भन्ने जिज्ञासामा विगतका दुई आर्थिक वर्षसम्म मासुमा प्रतिकेजी २० रुपैयाँका दरले उत्पादनमा आधारित अनुदान पाएको सो सहकारीकी सचिव सीता कोइराला अछामीले बताइन् । उनका अनुसार दिदीबहिनीहरूले जाँगर चलाएको देख्दा लोभ लाग्ने गर्दछ । उनले भनिन्, ‘पछिल्ला दिनमा कति सहकारी बदनाम भएका छन् तर हाम्रो संस्थामा त्यस्तो छैन । गत वर्ष १० प्रतिशत बोनस पनि वितरण गरेका थियौं, यो वर्ष पनि संस्था नाफामै रहेको देखिएको छ ।’ भागिरथी उद्यमशील सहकारी संस्थामा आवद्ध भएका महिलाहरूले जिल्लामै राम्रो काम गरेको आफूले पाएको भेटेरिनरी अस्पताल तथा पशु विज्ञ केन्द्र लमजुङका प्रमुख डा. सुनिल न्यौपानेले बताए । उनका अनुसार यति राम्रो सहकारी संस्था जिल्लामा अर्को भेटिएको छैन । उनले भने, ‘हाम्रो कार्यालयको तर्फबाट पनि विगतका वर्षहरूमा त्यो सहकारीलाई र कतिपयलाई व्यक्तिगत रुपमा पनि राम्रो सहयोग गरेका हौं, उत्पादनमा आधारित मासुको अनुदान सेयर सदस्यहरू व्यक्तिले पाएका थिए । त्यस्तै संस्थजालाई ४५ हजारको कुटानी पिसानी मिलमा ७५ प्रतिशत अनुदान दिने, सहकारीको कार्यालय भवन निर्माणमा सहयोग, कृषि एवम्बुलेन्स खरिद कार्यमा ५० प्रतिशत अनुदान दिएको हो ।’ भागिरथी उद्यमशील सहकारी संस्थाका सेयर सदस्यहरूको प्रोत्साहनका लागि संस्थाको वार्षिक साधारणसभामा उत्कृष्ठ किसान छनौट गरी सम्मान गर्ने गरेको, एकल महिला तथा जेष्ठ सदस्य सम्मान, सेयर सदस्यका जेहन्दार दुई जना बाबुनानीलाई छात्रबृत्ती प्रदान जस्ता कार्यक्रम समेत सहकारीमार्फत सञ्चालन गरेको सो सहकारीकी अध्यक्ष सन्तोषीले उल्लेख गरिन् । The post लमजुङका खसी बोकाको उचित मूल्य पाउन काठमाडौं पुर्‍याइँदै appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-22T08:31:58.413938Z",
  "id": "a64458fb39b51f862b091f3f620c4b3336b4a372708fb95fd1e26235c17533c2",
  "images": [
    "https://rajdhanidaily.com/wp-content/uploads/2025/09/5.jpg",
    "https://rajdhanidaily.com/wp-content/uploads/2025/09/Khasi-Boka.jpg"
  ],
  "lang": "ne",
  "published_at": "2025-09-22T08:01:21Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"419\" src=\"https://rajdhanidaily.com/wp-content/uploads/2025/09/5.jpg\" style=\"float: left; margin: 0 15px 15px 0;\" width=\"483\" />लमजुङ । लमजुङका उद्यमशील महिलाहरू बडादशैंको बेलामा आफूले पालेका खसी बोकाको उचित मूल्य पाउन काठमाडौं पु¥याउँदै छन् । लमजुङको पुरानो जिल्ला सदरमुकाम रहेको थलो कुन्छा क्षेत्रमा स्थापित भागिरथी उद्यमशील सहकारी संस्थामा आवद्ध महिलाहरूले आफूले पालनपोषण गरी हुर्काएका खसी बोका लिएर बिक्रि गर्नका लागि सो संस्थाका पदाधिकारीहरू काठमाडौंतर्फ लागेका हुन् । खसी बोका ढुवानीको नेतृत्व संस्थाकी [&#8230;]</p>\n<p>The post <a href=\"https://rajdhanidaily.com/id/122271/\" rel=\"nofollow\">लमजुङका खसी बोकाको उचित मूल्य पाउन काठमाडौं पुर्‍याइँदै</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "लमजुङका खसी बोकाको उचित मूल्य पाउन काठमाडौं पुर्‍याइँदै",
  "url": "https://rajdhanidaily.com/id/122271/",
  "version": 1
}
{
  "byline": "राजधानी समाचारदाता",
  "canonical_hash": "907b642448b68beab72a64227e6504c2e7bccd9402874a760d758377379594e4",
  "content_html": "<img alt=\"\" class=\"attachment-full size-full wp-post-image\" height=\"633\" src=\"https://rajdhanidaily.com/wp-content/uploads/2022/08/harka-sampnag.jpg\" style=\"float: left; margin: 0 15px 15px 0;\" width=\"1200\" />\n<p>काठमाडौं । धरान उपमहानगरपालिकाका मेयर हर्क साम्पाङले राष्ट्रिय स्वाभिमान दाउमा राखेर सत्तामा जाने काम भएको आरोप लगाएका छन् । सामाजिक सञ्जालमा नवगठित सरकारविरुद्ध एकपछि अर्को पोष्ट गरिरहेका साम्पाङले पछिल्लोपटक त्यस्तो आरोप लगाएका हुन् ।</p>\n\n\n\n<p>‘राष्ट्रिय स्वाभिमान दाऊमा राखेर सत्तामा पुग्नु नै थिएछ भने ती निर्दोष जेन–जीका का आत्माले शान्ति पाउँछ त ? १० लाख क्षतिपूर्ति ? थु खोइ मुद्दा खोइ परिवर्तन ?’</p>\n\n\n\n<p>यस्तै उनले प्रत्यक्ष निर्वाचित कार्यकारी प्रमुखको निर्वाचन गराउन दबाब दिनुपर्ने पनि बताएका छन् । राईले नत्र पुरानै पाराको संसद किनबेच र ददाली गरेर सरकार बनाउने हो भने कुनै फाइदा नहुने टिप्पणी गरे । ‘प्रत्यक्ष चुनिने कार्यकारी प्रमुखको चुनाव गराउन अब फेरि दबाब दिनुपर्छ । नत्र के फाइदा पुरानै पाराको संसद् किनबेच गरेर दलाली गरेर सरकार बनाउने हो भने ।’</p>\n\n\n\n<p>जेन–जी आन्दोलन उत्कर्षमा पुगेका बेला प्रधानमन्त्रीबाट राजीनामा दिएर केपी ओली बालुवाटारबाट हेलिकोप्टरमा भागेपछि राई धरानबाट प्रधानमन्त्री हुन भन्दै सैनिक मुख्यालय पुगेका थिए ।</p>\n\n\n\n<p>आन्दोलनकारी युवाको साथ आफूलाई रहेको भन्दै उनले प्रधानसेनापति अशोकराज सिग्देलसँग आफूलाई प्रधानमन्त्री बनाइदिन सहजीकरणका लागि आग्रह गरेका थिए । सुशीला कार्की शुक्रबार प्रधानमन्त्री नियुक्त भएपछि उनले गृहमन्त्रीमा दाबी गरे । गृहमन्त्री दाबी गरेर आइतबार झण्डै ६ घण्टा बालुवाटार गेटमा कर्दा पनि कार्कीले नभेटेपछि त्यहाँबाट हिंडेका राईले यो सरकार लामो समय नटिक्ने भन्दै स्टाटस लेखेका थिए ।</p>\n<p>The post <a href=\"https://rajdhanidaily.com/id/121875/\" rel=\"nofollow\">हर्क साम्पाङले भने- &#8216;राष्ट्रिय स्वाभिमान दाउमा राखेर सत्तामा गए&#8217;</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । धरान उपमहानगरपालिकाका मेयर हर्क साम्पाङले राष्ट्रिय स्वाभिमान दाउमा राखेर सत्तामा जाने काम भएको आरोप लगाएका छन् । सामाजिक सञ्जालमा नवगठित सरकारविरुद्ध एकपछि अर्को पोष्ट गरिरहेका साम्पाङले पछिल्लोपटक त्यस्तो आरोप लगाएका हुन् । ‘राष्ट्रिय स्वाभिमान दाऊमा राखेर सत्तामा पुग्नु नै थिएछ भने ती निर्दोष जेन–जीका का आत्माले शान्ति पाउँछ त ? १० लाख क्षतिपूर्ति ? थु खोइ मुद्दा खोइ परिवर्तन ?’ यस्तै उनले प्रत्यक्ष निर्वाचित कार्यकारी प्रमुखको निर्वाचन गराउन दबाब दिनुपर्ने पनि बताएका छन् । राईले नत्र पुरानै पाराको संसद किनबेच र ददाली गरेर सरकार बनाउने हो भने कुनै फाइदा नहुने टिप्पणी गरे । ‘प्रत्यक्ष चुनिने कार्यकारी प्रमुखको चुनाव गराउन अब फेरि दबाब दिनुपर्छ । नत्र के फाइदा पुरानै पाराको संसद् किनबेच गरेर दलाली गरेर सरकार बनाउने हो भने ।’ जेन–जी आन्दोलन उत्कर्षमा पुगेका बेला प्रधानमन्त्रीबाट राजीनामा दिएर केपी ओली बालुवाटारबाट हेलिकोप्टरमा भागेपछि राई धरानबाट प्रधानमन्त्री हुन भन्दै सैनिक मुख्यालय पुगेका थिए । आन्दोलनकारी युवाको साथ आफूलाई रहेको भन्दै उनले प्रधानसेनापति अशोकराज सिग्देलसँग आफूलाई प्रधानमन्त्री बनाइदिन सहजीकरणका लागि आग्रह गरेका थिए । सुशीला कार्की शुक्रबार प्रधानमन्त्री नियुक्त भएपछि उनले गृहमन्त्रीमा दाबी गरे । गृहमन्त्री दाबी गरेर आइतबार झण्डै ६ घण्टा बालुवाटार गेटमा कर्दा पनि कार्कीले नभेटेपछि त्यहाँबाट हिंडेका राईले यो सरकार लामो समय नटिक्ने भन्दै स्टाटस लेखेका थिए । The post हर्क साम्पाङले भने- ‘राष्ट्रिय स्वाभिमान दाउमा राखेर सत्तामा गए’ appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-15T08:30:39.760681Z",
  "id": "c7cf00307a546c4d8b050b55b731de82ad6c5af3d17737c66f8fdf09c039b3de",
  "images": [
    "https://rajdhanidaily.com/wp-content/uploads/2022/08/harka-sampnag.jpg"
  ],
  "lang": "ne",
  "published_at": "2025-09-15T08:18:07Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"633\" src=\"https://rajdhanidaily.com/wp-content/uploads/2022/08/harka-sampnag.jpg\" style=\"float: left; margin: 0 15px 15px 0;\" width=\"1200\" />काठमाडौं । धरान उपमहानगरपालिकाका मेयर हर्क साम्पाङले राष्ट्रिय स्वाभिमान दाउमा राखेर सत्तामा जाने काम भएको आरोप लगाएका छन् । सामाजिक सञ्जालमा नवगठित सरकारविरुद्ध एकपछि अर्को पोष्ट गरिरहेका साम्पाङले पछिल्लोपटक त्यस्तो आरोप लगाएका हुन् । ‘राष्ट्रिय स्वाभिमान दाऊमा राखेर सत्तामा पुग्नु नै थिएछ भने ती निर्दोष जेन–जीका का आत्माले शान्ति पाउँछ त ? १० लाख क्षतिपूर्ति [&#8230;]</p>\n<p>The post <a href=\"https://rajdhanidaily.com/id/121875/\" rel=\"nofollow\">हर्क साम्पाङले भने- &#8216;राष्ट्रिय स्वाभिमान दाउमा राखेर सत्तामा गए&#8217;</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "हर्क साम्पाङले भने- ‘राष्ट्रिय स्वाभिमान दाउमा राखेर सत्तामा गए’",
  "url": "https://rajdhanidaily.com/id/121875/",
  "version": 1
}
{
  "byline": "न्युज अफ नेपाल",
  "canonical_hash": "b66ca6d08c4ce8792aa4a843b5eb10cc585a2b150913d37aa6de68515ddcda41",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/ghising-omprakash-khanal-150x150.png\" style=\"display: block; margin-bottom: 5px; clear: both;\" width=\"150\" />\n<p><br /><strong>काठमाडौं।</strong></p>\n\n\n\n<p>प्रधानमन्त्री सुशीला कार्की मन्त्रिपरिषद्लाई पूर्णता दिने गरी अन्तिम गृहकार्यमा जुट्नुभएको छ । कार्कीले आइतबार साँझदेखि बालुवाटारमा रहेर मन्त्रिपरिषद् विस्तारको गृहकार्य थाल्नुभएको हो । स्रोतका अनुसार अर्थमन्त्रीमा पूर्वसचिव डा. रामेश्वर खनालको सम्भावना बढी देखिएको छ भने ऊर्जामन्त्रीमा कुलमान घिसिङलाई बनाउने सम्बन्धमा सहमति जुटेको बताइएको छ।</p>\n\n\n\n<p>यसैगरी कानुन न्याय तथा संसदीय मामिला मन्त्रीमा अधिवक्ता ओमप्रकाश अर्यालको सम्भावना रहेको स्रोतले दाबी गरेको छ । यस्तै विभिन्न व्यक्तिहरुले मन्त्रीको दाबी गर्दै प्रधानमन्त्री कार्कीलाई भेट्न खोजिरहेका छन् । तर उनीहरुले भेट्न पाएका छैनन् । कसैले मलाई मन्त्री बनाइदिनुप¥यो भनेर गएकै भरमा मन्त्री बनाउन नसकिने प्रधानमन्त्री कार्कीको भनाइ छ ।</p>\n\n\n\n<p>प्रधानमन्त्रीलाई चुस्त र सानो मन्त्रिपरिषद् बनाउन दबाब छ । साथै मन्त्रीमा आउने व्यक्तिहरु इमानदार असल, विवादमा नपरेको र भ्रष्टाचारमा शून्य सहनशीलताको नीति अख्तियार गर्न सक्ने व्यक्ति चाहिने विज्ञहरुको सुझाव छ । हाल प्रधानमन्त्री कार्कीले २१ वटा मन्त्रालयको जिम्मेवारी आफैं सम्हाल्दै आइरहनुभएको छ ।</p>\n\n\n\n<figure class=\"wp-block-image size-large is-resized\"><img alt=\"\" class=\"wp-image-731247\" height=\"469\" src=\"https://newsofnepal.com/wp-content/uploads/2025/09/pm-karki-768x469.jpg\" style=\"width: 840px; height: auto;\" width=\"768\" /></figure>\n\n\n\n<p><strong>रहरले म आएको होइन</strong> : <strong>सुशीला कार्की<br />प्रधानमन्त्री</strong></p>\n\n\n\n<p>भ्रष्टाचार नियन्त्रण, सेवा प्रवाहलाई सहज र नयाँ पुस्ताको भावनाअनुसार अघि बढ्नुपर्ने खाँचो छ । रहरले म आएको होइन, सडक र जताततैबाट जिम्मा लेऊ भनेर सुझाव आयो । म विवश हुनुप¥यो । सत्ताको रसास्वादन गर्न आएको होइन ।</p>\n\n\n\n<p></p>",
  "content_text": "काठमाडौं। प्रधानमन्त्री सुशीला कार्की मन्त्रिपरिषद्लाई पूर्णता दिने गरी अन्तिम गृहकार्यमा जुट्नुभएको छ । कार्कीले आइतबार साँझदेखि बालुवाटारमा रहेर मन्त्रिपरिषद् विस्तारको गृहकार्य थाल्नुभएको हो । स्रोतका अनुसार अर्थमन्त्रीमा पूर्वसचिव डा. रामेश्वर खनालको सम्भावना बढी देखिएको छ भने ऊर्जामन्त्रीमा कुलमान घिसिङलाई बनाउने सम्बन्धमा सहमति जुटेको बताइएको छ। यसैगरी कानुन न्याय तथा संसदीय मामिला मन्त्रीमा अधिवक्ता ओमप्रकाश अर्यालको सम्भावना रहेको स्रोतले दाबी गरेको छ । यस्तै विभिन्न व्यक्तिहरुले मन्त्रीको दाबी गर्दै प्रधानमन्त्री कार्कीलाई भेट्न खोजिरहेका छन् । तर उनीहरुले भेट्न पाएका छैनन् । कसैले मलाई मन्त्री बनाइदिनुप¥यो भनेर गएकै भरमा मन्त्री बनाउन नसकिने प्रधानमन्त्री कार्कीको भनाइ छ । प्रधानमन्त्रीलाई चुस्त र सानो मन्त्रिपरिषद् बनाउन दबाब छ । साथै मन्त्रीमा आउने व्यक्तिहरु इमानदार असल, विवादमा नपरेको र भ्रष्टाचारमा शून्य सहनशीलताको नीति अख्तियार गर्न सक्ने व्यक्ति चाहिने विज्ञहरुको सुझाव छ । हाल प्रधानमन्त्री कार्कीले २१ वटा मन्त्रालयको जिम्मेवारी आफैं सम्हाल्दै आइरहनुभएको छ । रहरले म आएको होइन : सुशीला कार्की प्रधानमन्त्री भ्रष्टाचार नियन्त्रण, सेवा प्रवाहलाई सहज र नयाँ पुस्ताको भावनाअनुसार अघि बढ्नुपर्ने खाँचो छ । रहरले म आएको होइन, सडक र जताततैबाट जिम्मा लेऊ भनेर सुझाव आयो । म विवश हुनुप¥यो । सत्ताको रसास्वादन गर्न आएको होइन ।",
  "fetched_at": "2025-09-15T01:51:05.672430Z",
  "id": "c78fca1bb6123000c0e710624e05b41d2fa554ccebbbae2ef9e8b19d4dcdb3bf",
  "images": [
    "https://newsofnepal.com/wp-content/uploads/2025/09/ghising-omprakash-khanal-150x150.png",
    "https://newsofnepal.com/wp-content/uploads/2025/09/pm-karki-768x469.jpg"
  ],
  "lang": "ne",
  "published_at": "2025-09-15T00:27:51Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/ghising-omprakash-khanal-150x150.png\" style=\"display: block; margin-bottom: 5px; clear: both;\" width=\"150\" />काठमाडौं। प्रधानमन्त्री सुशीला कार्की मन्त्रिपरिषद्लाई पूर्णता दिने गरी अन्तिम गृहकार्यमा जुट्नुभएको छ । कार्कीले आइतबार साँझदेखि बालुवाटारमा रहेर मन्त्रिपरिषद् विस्तारको गृहकार्य थाल्नुभएको हो । स्रोतका अनुसार अर्थमन्त्रीमा पूर्वसचिव डा. रामेश्वर खनालको सम्भावना बढी देखिएको छ भने ऊर्जामन्त्रीमा कुलमान घिसिङलाई बनाउने सम्बन्धमा सहमति जुटेको बताइएको छ। यसैगरी कानुन न्याय तथा संसदीय मामिला मन्त्रीमा अधिवक्ता ओमप्रकाश अर्यालको [&#8230;]",
  "tags": null,
  "title": "मन्त्रिपरिषद् विस्तारको अन्तिम गृहकार्य",
  "url": "https://newsofnepal.com/2025/09/15/731245/",
  "version": 1
}
{
  "byline": "न्युज अफ नेपाल",
  "canonical_hash": "40d5390ab478ae55173546e87d55099243962900c98ff054910a84fbb26cc43f",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/bharat-1-56-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौ ।</strong><br /></p>\n\n\n\n<p>श्रीलंकामा जारी साफ यु–१७ च्याम्पियनसिपमा भारतले सानदार सुरुआत गरेको छ ।<br />मंगलबार कोलम्बोस्थित ‘कोलम्बो रेसकोर्स स्पोर्टस कम्प्लेक्स’मा सम्पन्न खेलमा भारतले माल्दिभ्सलाई ६–० ले पराजित गरेको हो ।</p>\n\n\n\n<p> योसँगैं समूह ‘बी’ मा रहेको भारतले उपाधि लगातार पाँचौं पटक जित्ने संकेतसमेत देखायो । यसअघि भारतले यस उमेर समूहको च्याम्पियनसिप पछिल्लो चार संस्करणमा लगातार जितेको थियो ।</p>\n\n\n\n<p>भारतको जितमा डल्लामुवन गाङ्तेले दुई तथा ऋषिकेश छरण, कामगोहाउ डोउङ्गेल, गुनलेइबा वाङखेइराकपम र आजीम पर्भीज नजरल एक–एक गोल गरे । तल्लो उमेर समूहको साफ च्याम्पियनसिप १०औं संस्करणसम्म आइपुग्दा भारतले कीर्तिमानी ६ पटक उपाधि उचालेको छ ।</p>",
  "content_text": "काठमाडौ । श्रीलंकामा जारी साफ यु–१७ च्याम्पियनसिपमा भारतले सानदार सुरुआत गरेको छ । मंगलबार कोलम्बोस्थित ‘कोलम्बो रेसकोर्स स्पोर्टस कम्प्लेक्स’मा सम्पन्न खेलमा भारतले माल्दिभ्सलाई ६–० ले पराजित गरेको हो । योसँगैं समूह ‘बी’ मा रहेको भारतले उपाधि लगातार पाँचौं पटक जित्ने संकेतसमेत देखायो । यसअघि भारतले यस उमेर समूहको च्याम्पियनसिप पछिल्लो चार संस्करणमा लगातार जितेको थियो । भारतको जितमा डल्लामुवन गाङ्तेले दुई तथा ऋषिकेश छरण, कामगोहाउ डोउङ्गेल, गुनलेइबा वाङखेइराकपम र आजीम पर्भीज नजरल एक–एक गोल गरे । तल्लो उमेर समूहको साफ च्याम्पियनसिप १०औं संस्करणसम्म आइपुग्दा भारतले कीर्तिमानी ६ पटक उपाधि उचालेको छ ।",
  "fetched_at": "2025-09-17T03:48:14.171020Z",
  "id": "9016cab0d0c88b85acab015f9d7889816b9a02be473efbba59334ed82356d3d9",
  "images": [
    "https://newsofnepal.com/wp-content/uploads/2025/09/bharat-1-56-150x150.jpg"
  ],
  "lang": "ne",
  "published_at": "2025-09-17T03:43:41Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/bharat-1-56-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौ । श्रीलंकामा जारी साफ यु–१७ च्याम्पियनसिपमा भारतले सानदार सुरुआत गरेको छ ।मंगलबार कोलम्बोस्थित ‘कोलम्बो रेसकोर्स स्पोर्टस कम्प्लेक्स’मा सम्पन्न खेलमा भारतले माल्दिभ्सलाई ६–० ले पराजित गरेको हो । योसँगैं समूह ‘बी’ मा रहेको भारतले उपाधि लगातार पाँचौं पटक जित्ने संकेतसमेत देखायो । यसअघि भारतले यस उमेर समूहको च्याम्पियनसिप पछिल्लो चार संस्करणमा लगातार जितेको थियो । [&#8230;]",
  "tags": null,
  "title": "भारतको यु १७ च्याम्पियनसिपमा सानदार सुरुआत",
  "url": "https://newsofnepal.com/2025/09/17/731714/",
  "version": 1
}
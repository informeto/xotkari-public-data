{
  "byline": "नागरिक",
  "canonical_hash": "a5da77902c3ee5052bda5b18c9d40960a3303489e251982c5f1f81811c107af7",
  "content_html": "<p><img alt=\"\" src=\"https://images.nagariknewscdn.com/2025/third-party/1757946347_Sahid.jpg\" /></p><p>काठमाडौं । जेन-जी आन्दोलनका क्रममा मृत्यु भएका शहीदको भोली (मंगलबार) बिहान ७ बजे शव यात्रा गर्ने तयारी गरिएको छ ।  </p><p>भदौ २३ गते मृत्यु भएका केही शहीदको अन्त्यष्टि भइसकेको छ भने केहीको बाँकी छ । बाँकी रहेका शवहरुलाई भोली शव यात्रा गरेर अन्त्यष्टि गर्ने तयारी गरिएको हो ।  </p><p>टिचिङ् अस्पतालबाट भोली बिहान ७ बजे शव यात्रा सुरु गरेर चक्रपथ एक परिक्रमा गराउने कार्यक्रम तय भएको छ ।</p><p>काठमाडौं बाहिर जाने शवहरुलाई आर्मिको हेलिकप्टरको पनि व्यवस्था गरिएको छ । अन्त्यष्टि गरिसकेका परिवारहरुले पनि मृतकको फोटो र ब्यानर बोकेर यात्रामा आउन सक्ने पनि व्यवस्था गरिएको छ । </p>",
  "content_text": "काठमाडौं । जेन-जी आन्दोलनका क्रममा मृत्यु भएका शहीदको भोली (मंगलबार) बिहान ७ बजे शव यात्रा गर्ने तयारी गरिएको छ । भदौ २३ गते मृत्यु भएका केही शहीदको अन्त्यष्टि भइसकेको छ भने केहीको बाँकी छ । बाँकी रहेका शवहरुलाई भोली शव यात्रा गरेर अन्त्यष्टि गर्ने तयारी गरिएको हो । टिचिङ् अस्पतालबाट भोली बिहान ७ बजे शव यात्रा सुरु गरेर चक्रपथ एक परिक्रमा गराउने कार्यक्रम तय भएको छ । काठमाडौं बाहिर जाने शवहरुलाई आर्मिको हेलिकप्टरको पनि व्यवस्था गरिएको छ । अन्त्यष्टि गरिसकेका परिवारहरुले पनि मृतकको फोटो र ब्यानर बोकेर यात्रामा आउन सक्ने पनि व्यवस्था गरिएको छ ।",
  "fetched_at": "2025-09-15T14:42:29.118317Z",
  "id": "fe689cce137902d2eb56dd50308ffdd4b1cba8bb881277c462905611c4143447",
  "images": [
    "https://images.nagariknewscdn.com/2025/third-party/1757946347_Sahid.jpg"
  ],
  "lang": "ne",
  "published_at": "2025-09-15T14:26:05Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "भदौ २३ गते मृत्यु भएका केही शहीदको अन्त्यष्टि भइसकेको छ भने केहीको बाँकी छ । बाँकी रहेका शवहरुलाई भोली शव यात्रा गरेर अन्त्यष्टि गर्ने तयारी गरिएको हो ।...",
  "tags": null,
  "title": "जेन-जी आन्दोलनमा ज्यान गुमाएका शहीदको भोलि शवयात्रा गरिने",
  "url": "https://nagariknews.nagariknetwork.com/social-affairs/funeral-of-martyrs-who-lost-their-lives-in-genji-movement-to-be-held-tomorrow-49-16.html",
  "version": 1
}
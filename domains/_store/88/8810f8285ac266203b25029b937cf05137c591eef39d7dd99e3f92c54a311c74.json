{
  "byline": "नागरिक",
  "canonical_hash": "609e8a04c07ee138f09433bcb4052d089b791f35653396ddbec37b47646b9c11",
  "content_html": "<p><img alt=\"\" src=\"https://images.nagariknewscdn.com/authors/1758117503_Shankar_Pradip.jpg\" /></p><p>नेकपा एमालेका महासचिव शंकर पोखरेलले एमाले युवाहरूको पार्टी भएको बताएका छन् । एमाले कहिल्यै युवाबाट टाढा नरहेको जिकिर गर्दै पोखरेलले जिल्लादेखि केन्द्रसम्म युवालाई आरक्षण प्रदान गर्ने एमाले मात्र रहेको बताए ।  </p><p>तुलसीलाल स्मृति प्रतिष्ठान च्यासलमा भएको पार्टीको विभागीय बैठकले राष्ट्रिय शोक दिवसको अवसरमा श्रद्धाञ्जली अर्पण गरेको गरेको थियो।  श्रद्धाञ्जली अर्पण गर्दै पोखरेलले हिजो, आज र भोलि एमाले युवामैत्री रहने बताए ।  </p><p>पार्टीका उपमहासचिव प्रदीप ज्ञवालीले अहिले राजनीतिक दलहरूबीच अन्तरक्रियाभन्दा पनि सहकार्य आवश्यक रहेको बताए । अहिले 'संयमित भएर शक्ति आर्जन गर्ने समय हो' भन्दै ज्ञवालीले यो परिस्थितिमा एकताबद्ध भएर अघि बढ्नुपर्ने आवश्यकता रहेको बताए ।  </p><p>उपमहासचिव ज्ञवालीले आउँदो असोज ३ गते संविधान दिवसको अवसरमा बिहान ८ बजे पार्टी केन्द्रीय कार्यालयमा विशेष कार्यक्रम  आयोजना गरिने जानकारी दिए ।</p><p> </p>",
  "content_text": "नेकपा एमालेका महासचिव शंकर पोखरेलले एमाले युवाहरूको पार्टी भएको बताएका छन् । एमाले कहिल्यै युवाबाट टाढा नरहेको जिकिर गर्दै पोखरेलले जिल्लादेखि केन्द्रसम्म युवालाई आरक्षण प्रदान गर्ने एमाले मात्र रहेको बताए । तुलसीलाल स्मृति प्रतिष्ठान च्यासलमा भएको पार्टीको विभागीय बैठकले राष्ट्रिय शोक दिवसको अवसरमा श्रद्धाञ्जली अर्पण गरेको गरेको थियो। श्रद्धाञ्जली अर्पण गर्दै पोखरेलले हिजो, आज र भोलि एमाले युवामैत्री रहने बताए । पार्टीका उपमहासचिव प्रदीप ज्ञवालीले अहिले राजनीतिक दलहरूबीच अन्तरक्रियाभन्दा पनि सहकार्य आवश्यक रहेको बताए । अहिले 'संयमित भएर शक्ति आर्जन गर्ने समय हो' भन्दै ज्ञवालीले यो परिस्थितिमा एकताबद्ध भएर अघि बढ्नुपर्ने आवश्यकता रहेको बताए । उपमहासचिव ज्ञवालीले आउँदो असोज ३ गते संविधान दिवसको अवसरमा बिहान ८ बजे पार्टी केन्द्रीय कार्यालयमा विशेष कार्यक्रम आयोजना गरिने जानकारी दिए ।",
  "fetched_at": "2025-09-17T14:21:26.773215Z",
  "id": "8810f8285ac266203b25029b937cf05137c591eef39d7dd99e3f92c54a311c74",
  "images": [
    "https://images.nagariknewscdn.com/authors/1758117503_Shankar_Pradip.jpg"
  ],
  "lang": "ne",
  "published_at": "2025-09-17T13:58:30Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "एमाले कहिल्यै युवाबाट टाढा नरहेको जिकिर गर्दै पोखरेलले जिल्लादेखि केन्द्रसम्म युवालाई आरक्षण प्रदान गर्ने एमाले मात्र रहेको बताए ।...",
  "tags": null,
  "title": "‘एमाले युवाको पार्टी हो’",
  "url": "https://nagariknews.nagariknetwork.com/politics/uml-is-a-party-of-youth-77-52.html",
  "version": 1
}
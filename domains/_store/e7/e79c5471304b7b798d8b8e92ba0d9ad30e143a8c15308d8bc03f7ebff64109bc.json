{
  "byline": "देश सञ्चार",
  "canonical_hash": "5d946b2ce29c19956c4b601b7ef9500d2e9c765c299f4adcfb0eea1b7b9458a9",
  "content_html": "<p>काठमाडौँ- आज घटस्थापनाको दिन सार्वजनिक बिदा भए पनि विद्युतीय भुक्तानी कारोबारका लागि ‘रियल टाइम ग्रस सेटलमेन्ट’ (आरटिजिएस) प्रणाली सञ्चालन गरिएको छ ।</p>\n<p>नेपाल राष्ट्र बैंकका अनुसार सोमबार पनि आरटिजिएस प्रणाली सञ्चालनमा रहनेछ । “सोमबार घटस्थापनाको दिन सार्वजनिक बिदा रहेता पनि आरटिजिएस प्रणाली बिहान १० बजेदेखि अपराह्न ४ बजेसम्म सञ्चालन हुने भएको छ”, राष्ट्र बैंकले सूचना जारी गर्दै भनेको छ ।</p>\n<p>आरटिजिएस ठूलो मूल्यको भुक्तानीको लागि प्रयोग गरिने विद्युतीय भुक्तानी प्रणाली हो । यस प्रणालीबाट खासगरी ठूलो मूल्य र अति जरुरी भुक्तानीको कारोबार हुन्छ ।</p>",
  "content_text": "काठमाडौँ- आज घटस्थापनाको दिन सार्वजनिक बिदा भए पनि विद्युतीय भुक्तानी कारोबारका लागि ‘रियल टाइम ग्रस सेटलमेन्ट’ (आरटिजिएस) प्रणाली सञ्चालन गरिएको छ । नेपाल राष्ट्र बैंकका अनुसार सोमबार पनि आरटिजिएस प्रणाली सञ्चालनमा रहनेछ । “सोमबार घटस्थापनाको दिन सार्वजनिक बिदा रहेता पनि आरटिजिएस प्रणाली बिहान १० बजेदेखि अपराह्न ४ बजेसम्म सञ्चालन हुने भएको छ”, राष्ट्र बैंकले सूचना जारी गर्दै भनेको छ । आरटिजिएस ठूलो मूल्यको भुक्तानीको लागि प्रयोग गरिने विद्युतीय भुक्तानी प्रणाली हो । यस प्रणालीबाट खासगरी ठूलो मूल्य र अति जरुरी भुक्तानीको कारोबार हुन्छ ।",
  "fetched_at": "2025-09-22T05:54:34.629179Z",
  "id": "e79c5471304b7b798d8b8e92ba0d9ad30e143a8c15308d8bc03f7ebff64109bc",
  "images": [],
  "lang": "ne",
  "published_at": "2025-09-22T05:48:19Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ- आज घटस्थापनाको दिन सार्वजनिक बिदा भए पनि विद्युतीय भुक्तानी...",
  "tags": null,
  "title": "बैंकिङ कारोबारका लागि ‘आरटिजिएस’ प्रणाली खुला रहने",
  "url": "https://deshsanchar.com/2025/09/22/1096921/",
  "version": 1
}
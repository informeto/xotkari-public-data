{
  "byline": "न्युज अफ नेपाल",
  "canonical_hash": "a61b6fbb59256dd75d77b1bf5fe6817942edb0c33b4c8311c04fd6e320c089ed",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/paban-bhttrai-1-6-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं । </strong></p>\n\n\n\n<p>उपत्यकामा सुरक्षात्मक सतर्कता बढाइएसँगै विशेष अपरेसन कमान्ड गठन गरिएको छ । काठमाडौं परिसर अपरेसन कमान्डरका रूपमा एसपी पवन भट्टराईलाई जिम्मेवारी दिइएको छ ।<br /></p>\n\n\n\n<p>उपत्यकामा सुरक्षालाई प्रभावकारी बनाउन विभिन्न सेक्टरहरू बनाई त्यहाँ जिम्मेवारी तोकिएको छ । यस क्रममा एसपी बालनरसिंह राणा, दीपक श्रेष्ठ, रुगम कुँवर, कवित कटुवाल, रामेश्वर पौडेल, डिलबहादुर मल्ल र केशव भट्टराईलाई आ–आफ्नो क्षेत्रको सुरक्षा नेतृत्व गर्ने जिम्मा तोकिएको हो ।<br /></p>\n\n\n\n<p>स्रोतका अनुसार हालैका आन्दोलन, हिंसात्मक गतिविधि तथा कैदीबन्दी फरार घटनालाई मध्यनजर गर्दै उपत्यकामा सुरक्षाकर्मीको तैनाथी र कमाण्ड संरचना कडा बनाइएको हो । </p>\n\n\n\n<p>सुरक्षाप्रहरीलाई समन्वय गरेर तत्काल कारबाही गर्न सक्ने उद्देश्यसहित सेक्टरहरूमा खटाइएका एसपीहरूलाई आवश्यक अधिकारसमेत प्रदान गरिएको प्रहरीले जनाएको छ ।<br /></p>\n\n\n\n<p>सुरक्षास्रोतले उपत्यकामा कुनै पनि असामान्य घटना हुन नदिन प्रहरीले उच्च सतर्कता अपनाएको र आवश्यक परे थप सुरक्षा व्यवस्थापन गर्ने तयारी भइरहेको जानकारी दिएको छ ।</p>",
  "content_text": "काठमाडौं । उपत्यकामा सुरक्षात्मक सतर्कता बढाइएसँगै विशेष अपरेसन कमान्ड गठन गरिएको छ । काठमाडौं परिसर अपरेसन कमान्डरका रूपमा एसपी पवन भट्टराईलाई जिम्मेवारी दिइएको छ । उपत्यकामा सुरक्षालाई प्रभावकारी बनाउन विभिन्न सेक्टरहरू बनाई त्यहाँ जिम्मेवारी तोकिएको छ । यस क्रममा एसपी बालनरसिंह राणा, दीपक श्रेष्ठ, रुगम कुँवर, कवित कटुवाल, रामेश्वर पौडेल, डिलबहादुर मल्ल र केशव भट्टराईलाई आ–आफ्नो क्षेत्रको सुरक्षा नेतृत्व गर्ने जिम्मा तोकिएको हो । स्रोतका अनुसार हालैका आन्दोलन, हिंसात्मक गतिविधि तथा कैदीबन्दी फरार घटनालाई मध्यनजर गर्दै उपत्यकामा सुरक्षाकर्मीको तैनाथी र कमाण्ड संरचना कडा बनाइएको हो । सुरक्षाप्रहरीलाई समन्वय गरेर तत्काल कारबाही गर्न सक्ने उद्देश्यसहित सेक्टरहरूमा खटाइएका एसपीहरूलाई आवश्यक अधिकारसमेत प्रदान गरिएको प्रहरीले जनाएको छ । सुरक्षास्रोतले उपत्यकामा कुनै पनि असामान्य घटना हुन नदिन प्रहरीले उच्च सतर्कता अपनाएको र आवश्यक परे थप सुरक्षा व्यवस्थापन गर्ने तयारी भइरहेको जानकारी दिएको छ ।",
  "fetched_at": "2025-09-14T13:36:14.694781Z",
  "id": "e726ae26b3de01a20e590b11e685d7a562594bfc052b4e30e667623cbed8ff28",
  "images": [
    "https://newsofnepal.com/wp-content/uploads/2025/09/paban-bhttrai-1-6-150x150.jpg"
  ],
  "lang": "ne",
  "published_at": "2025-09-14T13:30:33Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/paban-bhttrai-1-6-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं । उपत्यकामा सुरक्षात्मक सतर्कता बढाइएसँगै विशेष अपरेसन कमान्ड गठन गरिएको छ । काठमाडौं परिसर अपरेसन कमान्डरका रूपमा एसपी पवन भट्टराईलाई जिम्मेवारी दिइएको छ । उपत्यकामा सुरक्षालाई प्रभावकारी बनाउन विभिन्न सेक्टरहरू बनाई त्यहाँ जिम्मेवारी तोकिएको छ । यस क्रममा एसपी बालनरसिंह राणा, दीपक श्रेष्ठ, रुगम कुँवर, कवित कटुवाल, रामेश्वर पौडेल, डिलबहादुर मल्ल र केशव भट्टराईलाई [&#8230;]",
  "tags": null,
  "title": "काठमाडौं परिसरमा विशेष सुरक्षा परिचालन, अपरेसन कमान्डरमा एसपी पवन भट्टराई",
  "url": "https://newsofnepal.com/2025/09/14/731211/",
  "version": 1
}
{
  "byline": "देश सञ्चार",
  "canonical_hash": "c86deaf63d013b46f0d18cdf3efdb6294737d8c334f9e61b5ae6158bba5f4fd7",
  "content_html": "<p>जनकपुरधाम – मधेस प्रदेशसभा बैठक असोज ७ गते बोलाउने सहमति भएको छ।</p>\n<p>शनिबार मधेस प्रदेशसभामा सभामुख रामचन्द्र मण्डलको अग्रसरतामा बसेको सर्वदलीय बैठकमा असोज ७ गते दिउँसो १ बजे बैठक बस्ने सहमति भएको हो।</p>\n<p>संघीयताको विषयमा विभिन्न खालको टिप्पणीहरु भइरहेको बेला सबै दलले संघीयताको विषयमा सकारात्मक सन्देश प्रवाह गर्न बैठक आह्वान गर्ने निर्णय गरिएको सभामुख मण्डलले बताए।</p>\n<p>जेन–जी आन्दोलनको क्रममा मधेस प्रदेशसभामा आगजनी एवं तोडफोड तथा लुटपाट गरिएपछि प्रदेशसभाले सफाइ सुरु गरिसकेको छ।</p>\n<p>आन्दोलनको क्रममा सभाहल, प्रशासन फांँट, विषयगत समितिको कार्यालय र दलको कार्यालयलगायत आगजनीको कारण जलेका थिए।</p>",
  "content_text": "जनकपुरधाम – मधेस प्रदेशसभा बैठक असोज ७ गते बोलाउने सहमति भएको छ। शनिबार मधेस प्रदेशसभामा सभामुख रामचन्द्र मण्डलको अग्रसरतामा बसेको सर्वदलीय बैठकमा असोज ७ गते दिउँसो १ बजे बैठक बस्ने सहमति भएको हो। संघीयताको विषयमा विभिन्न खालको टिप्पणीहरु भइरहेको बेला सबै दलले संघीयताको विषयमा सकारात्मक सन्देश प्रवाह गर्न बैठक आह्वान गर्ने निर्णय गरिएको सभामुख मण्डलले बताए। जेन–जी आन्दोलनको क्रममा मधेस प्रदेशसभामा आगजनी एवं तोडफोड तथा लुटपाट गरिएपछि प्रदेशसभाले सफाइ सुरु गरिसकेको छ। आन्दोलनको क्रममा सभाहल, प्रशासन फांँट, विषयगत समितिको कार्यालय र दलको कार्यालयलगायत आगजनीको कारण जलेका थिए।",
  "fetched_at": "2025-09-20T09:53:20.353639Z",
  "id": "e7267b9afaf06bb5f427b327a76d563222ff667b7d864f5e9162bfbaf74e2ee5",
  "images": [],
  "lang": "ne",
  "published_at": "2025-09-20T09:48:33Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "जनकपुरधाम – मधेस प्रदेशसभा बैठक असोज ७ गते बोलाउने सहमति...",
  "tags": null,
  "title": "मधेस प्रदेशसभा बैठक असोज ७ गते बोलाउने सहमति",
  "url": "https://deshsanchar.com/2025/09/20/1096289/",
  "version": 1
}
{
  "byline": "भविन कार्की",
  "canonical_hash": "237298a2b085f0d786aa7f7e59f1e67e5c39f29ffd514728467d3af0f8d5adad",
  "content_html": "<img alt=\"\" class=\"attachment-full size-full wp-post-image\" height=\"2048\" src=\"https://rajdhanidaily.com/wp-content/uploads/2025/09/546861195_23865504346458265_6620550055654371089_n-1.jpg\" style=\"float: left; margin: 0 15px 15px 0;\" width=\"1536\" />\n<p>सङ्खुवासभा । सङ्खुवासभाको सदरमुकाम खाँदबारीमा पानी आपूर्ति बन्द भएको छ । गएराति बर्षासँगै आएको पहिरोले खानेपानीको मुहान पहिरोले पुरिएपछि सदरमुकाम खाँदबारीमा खानेपानी आपूर्ति अवरुद्ध भएको हो । उक्त आयोजनाबाट खाँदबारी बजारका करिब एक हजार जनाले लाभान्वित हुँदै आएका थिए ।</p>\n\n\n\n<p>खाँदबारी नगरपालिका–४ महभिरस्थित गएराति बर्षासँगै आएको पहिरोले करिव ६५ मिटर जिआई पाइप बगाएपछि खाँदबारीमा पानी आपूर्ति अवरुद्ध भएको खानेपानी तथा उपभोक्ता संस्थाका अध्यक्ष दिव्यराज बरालले बताउनुभयो । पहिरोका कारण खाँदबारी बजारमा आज देखि खानेपानी वितरण ठप्प भएको छ । पहिरोले यस अघि गत भदौ ५ गते ठुलो पहिरोले मुहानको इन्टेक पुरेपछि करिव एक साता खानेपानी वितरण ठप्प भएको थियो ।</p>\n\n\n\n<p>खानेपानी अवरुद्ध भएपछि तत्कालका लागि खाँदबारी नगरपालिका –७ स्थि आर्मी क्याम्प बाट रिर्जवमा रहेको ट्याङकीबाट वितरण गरिने अध्यक्ष बरालले बताउनुभयो । खानेपानी मर्मतका लागि आजैबाट टोली परिचालन गरिएको र चाडै खानेपानी आपूर्ति सुचारु गरिने खानेपानी तथा उपभोक्ता संस्थाका अध्यक्ष दिव्यराज बरालले बताउनुभयो ।</p>\n\n\n\n<p>संस्थाले तत्काल आपूर्ति सहज बनाउन वैकल्पिक स्रोतको सम्भावना खोजी भइरहेको जनाएको छ । सदरमुकाम खाँदबारीमा दैनिक करिब १० लाख लिटर खपत हुने भए पनि आपूर्ति रोकिएपछि स्थानीयहरू पुराना कुवा र धारामा निर्भर भएका छन् ।</p>\n<p>The post <a href=\"https://rajdhanidaily.com/id/121893/\" rel=\"nofollow\">पहिरोले मुहान पुरिएपछि सदरमुकाम खाँदबारीमा खानेपानी आपूर्ति ठप्प</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "सङ्खुवासभा । सङ्खुवासभाको सदरमुकाम खाँदबारीमा पानी आपूर्ति बन्द भएको छ । गएराति बर्षासँगै आएको पहिरोले खानेपानीको मुहान पहिरोले पुरिएपछि सदरमुकाम खाँदबारीमा खानेपानी आपूर्ति अवरुद्ध भएको हो । उक्त आयोजनाबाट खाँदबारी बजारका करिब एक हजार जनाले लाभान्वित हुँदै आएका थिए । खाँदबारी नगरपालिका–४ महभिरस्थित गएराति बर्षासँगै आएको पहिरोले करिव ६५ मिटर जिआई पाइप बगाएपछि खाँदबारीमा पानी आपूर्ति अवरुद्ध भएको खानेपानी तथा उपभोक्ता संस्थाका अध्यक्ष दिव्यराज बरालले बताउनुभयो । पहिरोका कारण खाँदबारी बजारमा आज देखि खानेपानी वितरण ठप्प भएको छ । पहिरोले यस अघि गत भदौ ५ गते ठुलो पहिरोले मुहानको इन्टेक पुरेपछि करिव एक साता खानेपानी वितरण ठप्प भएको थियो । खानेपानी अवरुद्ध भएपछि तत्कालका लागि खाँदबारी नगरपालिका –७ स्थि आर्मी क्याम्प बाट रिर्जवमा रहेको ट्याङकीबाट वितरण गरिने अध्यक्ष बरालले बताउनुभयो । खानेपानी मर्मतका लागि आजैबाट टोली परिचालन गरिएको र चाडै खानेपानी आपूर्ति सुचारु गरिने खानेपानी तथा उपभोक्ता संस्थाका अध्यक्ष दिव्यराज बरालले बताउनुभयो । संस्थाले तत्काल आपूर्ति सहज बनाउन वैकल्पिक स्रोतको सम्भावना खोजी भइरहेको जनाएको छ । सदरमुकाम खाँदबारीमा दैनिक करिब १० लाख लिटर खपत हुने भए पनि आपूर्ति रोकिएपछि स्थानीयहरू पुराना कुवा र धारामा निर्भर भएका छन् । The post पहिरोले मुहान पुरिएपछि सदरमुकाम खाँदबारीमा खानेपानी आपूर्ति ठप्प appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-15T23:38:50.981989Z",
  "id": "7140ed6f6016466e933930054968decc8a2636aca483d08b9e762504a93652d4",
  "images": [
    "https://rajdhanidaily.com/wp-content/uploads/2025/09/546861195_23865504346458265_6620550055654371089_n-1.jpg"
  ],
  "lang": "ne",
  "published_at": "2025-09-15T23:34:21Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"2048\" src=\"https://rajdhanidaily.com/wp-content/uploads/2025/09/546861195_23865504346458265_6620550055654371089_n-1.jpg\" style=\"float: left; margin: 0 15px 15px 0;\" width=\"1536\" />सङ्खुवासभा । सङ्खुवासभाको सदरमुकाम खाँदबारीमा पानी आपूर्ति बन्द भएको छ । गएराति बर्षासँगै आएको पहिरोले खानेपानीको मुहान पहिरोले पुरिएपछि सदरमुकाम खाँदबारीमा खानेपानी आपूर्ति अवरुद्ध भएको हो । उक्त आयोजनाबाट खाँदबारी बजारका करिब एक हजार जनाले लाभान्वित हुँदै आएका थिए । खाँदबारी नगरपालिका–४ महभिरस्थित गएराति बर्षासँगै आएको पहिरोले करिव ६५ मिटर जिआई पाइप बगाएपछि खाँदबारीमा पानी [&#8230;]</p>\n<p>The post <a href=\"https://rajdhanidaily.com/id/121893/\" rel=\"nofollow\">पहिरोले मुहान पुरिएपछि सदरमुकाम खाँदबारीमा खानेपानी आपूर्ति ठप्प</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "पहिरोले मुहान पुरिएपछि सदरमुकाम खाँदबारीमा खानेपानी आपूर्ति ठप्प",
  "url": "https://rajdhanidaily.com/id/121893/",
  "version": 1
}
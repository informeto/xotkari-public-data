{
  "byline": "न्युज अफ नेपाल",
  "canonical_hash": "49e3cbfec70285d4546a76889ec1322f568406d1f73361046131c38978376305",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/australia-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>नयाँ दिल्ली, (एजेन्सी)</strong></p>\n\n\n\n<p>भारत र अस्ट्रेलियाबीच शनिवार भएको महिला क्रिकेट खेल ऐतिहासिक भएको छ । दुबै टोलीले रेकर्ड बनाएपछि खेल ऐतिहासिक बन्न पुग्यो । दुबै टोलीले गरी खेलमा कूल ७ सय ८१ रन बनेको थियो ।</p>\n\n\n\n<p>दिल्लीको अरुण जेटली स्टेडियममा अस्ट्रेलियाले बेथ मूनीको ५७ बलमा प्रहार गरेकी शतकको सहयोगमा ४ सय १२ रन जोड्यो । यो भारतीय टोलीविरुद्ध महिला क्रिकेटमा अस्टे«लियाको उच्चतम स्कोर हो ।</p>\n\n\n\n<p>जवाफमा भारतीय टोलीको लागि स्मृति मंधानाले ५० बलमा शतक प्रहार गरेपनि ३ सय ६९ रनमै समेटिएको थियो । जबकी स्मृतिले शतक प्रहार गर्दा भारत २० ओभरमा २ सय रनमा पुगिसकेको थियो ।</p>\n\n\n\n<p>यस्तै, भारतीय कप्तान हरमनप्रीत कौर और दीप्ति शर्माले पनि अर्धशतक बनाए पनि त्यसले टोलीलाई जित दिलाउन सकेन । यो खेल अस्टे«लियाले ४३ रनले जितेको छ र ३ वानडेको सिरिज २–१ ले जित्न सफल पनि भयो ।</p>\n\n\n\n<p>महिला वानडे क्रिकेटमा यसअघि एकै खेलमा ७ सय रन पनि बनेको थिएन । इंग्ल्यान्ड र साउथ अफ्रीकाले २०१७ मा दुबै टोलीले गरी ६ सय ७८ रन बनाउनु नै उच्चतम रनसंख्या थियो ।</p>\n\n\n\n<p>भारतीय टोलीविरुद्ध कुनै टोलीले ४ सय रन बनाएको यो पहिलो पटक हो । यसअघि पनि भारतविरुद्ध उच्चतम स्कोर अस्टे«लियाले नै बनाएको थियो । अस्टे«लियाले त्यतिबेला भारतीय टोलीविरुद्ध ३ सय ७१ को स्कोर गरेको थियो ।</p>\n\n\n\n<p>तर, हारेपनि भारतले अस्टे«लियाविरुद्ध उच्चतम स्कोर बनाएको छ । अस्टे«लियाली टोलीविरुद्ध यसअघि कुनै पनि टोलीले ३ सय रन पनि बनाएको थिएन । भारतले पहिलो पटक अस्टे«लियाविरुद्ध ३ सयभन्दा बढी रन बनायो तर, जित भने प्राप्त गर्न सकेन ।</p>\n\n\n\n<p><strong>मंधानाले विराटको रेकर्ड तोडिन्</strong></p>\n\n\n\n<p>भारतीय वानडे क्रिकेटमा पुरुष र महिला दुबै विधामा सबैभन्दा छिटो शतक प्रहार गर्ने रेकर्ड स्मृति मंधानाले हासिल गरिन् । उनले पुरुष टोलीका विराट कोहलीको रेकर्डसमेत तोडिन् । विराटले २०१३ मा ५२ बलमा शतक प्रहार गरेका थिए ।</p>\n\n\n\n<p>महिला वानडेमा समग्रमा अस्टे«लियाकी पूर्व कप्तान मेग लेनिङले सबैभन्दा छिटो शतक प्रहार गरेकी छन् । उनले न्युजिल्यान्डविरुद्ध ४५ बलमा शतक प्रहार गरेकी हुन् । मंधाना उनीपछि दोस्रो सर्वाधिक छिटो शतक प्रहार गर्ने खेलाडी बनेकी छन् ।</p>\n\n\n\n<p><strong>अस्टे«लिया दोस्रो पटक ४ सय रनमा</strong></p>\n\n\n\n<p>महिला वानडे क्रिकेटमा अस्टे«लियाले दुई पटक ४ सय रन पार गरेको छ । अस्टे«लियाले भारतविरुद्ध ४ सय १२ स्कोर गर्दा यो उनीहरूकै रेकर्ड बराबरी हो ।<br />यसअघि अस्टे«लियाले डेनमार्कविरुद्ध १९९७ को महिला विश्वकपमा ४ सय १२ रनको उच्चतम स्कोर जोडेको थियो । भारतविरुद्ध पनि यही स्कोरमा रोकिएपछि अस्टे«लिया नयाँ रेकर्ड राख्नबाट वंचित भएको थियो ।</p>\n\n\n\n<p><strong>उच्चतम स्कोर न्युजिल्यान्डको नाममा</strong></p>\n\n\n\n<p>महिला वानडेमा सर्वाधिक उच्चतम स्कोर न्युजिल्यान्डको नाममा छ । न्युजिल्यान्डले २०१८ मा आयरल्यान्डविरुद्ध बनाएको ४ सय ९१ रन सर्वाधिक उच्चतम स्कोर हो । यस्तै, न्युजिल्यान्डले चार पटक ४ सय रन पार गरेको छ । भारतले भने एक पटक ४ सय रन पार गरेको छ ।</p>",
  "content_text": "नयाँ दिल्ली, (एजेन्सी) भारत र अस्ट्रेलियाबीच शनिवार भएको महिला क्रिकेट खेल ऐतिहासिक भएको छ । दुबै टोलीले रेकर्ड बनाएपछि खेल ऐतिहासिक बन्न पुग्यो । दुबै टोलीले गरी खेलमा कूल ७ सय ८१ रन बनेको थियो । दिल्लीको अरुण जेटली स्टेडियममा अस्ट्रेलियाले बेथ मूनीको ५७ बलमा प्रहार गरेकी शतकको सहयोगमा ४ सय १२ रन जोड्यो । यो भारतीय टोलीविरुद्ध महिला क्रिकेटमा अस्टे«लियाको उच्चतम स्कोर हो । जवाफमा भारतीय टोलीको लागि स्मृति मंधानाले ५० बलमा शतक प्रहार गरेपनि ३ सय ६९ रनमै समेटिएको थियो । जबकी स्मृतिले शतक प्रहार गर्दा भारत २० ओभरमा २ सय रनमा पुगिसकेको थियो । यस्तै, भारतीय कप्तान हरमनप्रीत कौर और दीप्ति शर्माले पनि अर्धशतक बनाए पनि त्यसले टोलीलाई जित दिलाउन सकेन । यो खेल अस्टे«लियाले ४३ रनले जितेको छ र ३ वानडेको सिरिज २–१ ले जित्न सफल पनि भयो । महिला वानडे क्रिकेटमा यसअघि एकै खेलमा ७ सय रन पनि बनेको थिएन । इंग्ल्यान्ड र साउथ अफ्रीकाले २०१७ मा दुबै टोलीले गरी ६ सय ७८ रन बनाउनु नै उच्चतम रनसंख्या थियो । भारतीय टोलीविरुद्ध कुनै टोलीले ४ सय रन बनाएको यो पहिलो पटक हो । यसअघि पनि भारतविरुद्ध उच्चतम स्कोर अस्टे«लियाले नै बनाएको थियो । अस्टे«लियाले त्यतिबेला भारतीय टोलीविरुद्ध ३ सय ७१ को स्कोर गरेको थियो । तर, हारेपनि भारतले अस्टे«लियाविरुद्ध उच्चतम स्कोर बनाएको छ । अस्टे«लियाली टोलीविरुद्ध यसअघि कुनै पनि टोलीले ३ सय रन पनि बनाएको थिएन । भारतले पहिलो पटक अस्टे«लियाविरुद्ध ३ सयभन्दा बढी रन बनायो तर, जित भने प्राप्त गर्न सकेन । मंधानाले विराटको रेकर्ड तोडिन् भारतीय वानडे क्रिकेटमा पुरुष र महिला दुबै विधामा सबैभन्दा छिटो शतक प्रहार गर्ने रेकर्ड स्मृति मंधानाले हासिल गरिन् । उनले पुरुष टोलीका विराट कोहलीको रेकर्डसमेत तोडिन् । विराटले २०१३ मा ५२ बलमा शतक प्रहार गरेका थिए । महिला वानडेमा समग्रमा अस्टे«लियाकी पूर्व कप्तान मेग लेनिङले सबैभन्दा छिटो शतक प्रहार गरेकी छन् । उनले न्युजिल्यान्डविरुद्ध ४५ बलमा शतक प्रहार गरेकी हुन् । मंधाना उनीपछि दोस्रो सर्वाधिक छिटो शतक प्रहार गर्ने खेलाडी बनेकी छन् । अस्टे«लिया दोस्रो पटक ४ सय रनमा महिला वानडे क्रिकेटमा अस्टे«लियाले दुई पटक ४ सय रन पार गरेको छ । अस्टे«लियाले भारतविरुद्ध ४ सय १२ स्कोर गर्दा यो उनीहरूकै रेकर्ड बराबरी हो । यसअघि अस्टे«लियाले डेनमार्कविरुद्ध १९९७ को महिला विश्वकपमा ४ सय १२ रनको उच्चतम स्कोर जोडेको थियो । भारतविरुद्ध पनि यही स्कोरमा रोकिएपछि अस्टे«लिया नयाँ रेकर्ड राख्नबाट वंचित भएको थियो । उच्चतम स्कोर न्युजिल्यान्डको नाममा महिला वानडेमा सर्वाधिक उच्चतम स्कोर न्युजिल्यान्डको नाममा छ । न्युजिल्यान्डले २०१८ मा आयरल्यान्डविरुद्ध बनाएको ४ सय ९१ रन सर्वाधिक उच्चतम स्कोर हो । यस्तै, न्युजिल्यान्डले चार पटक ४ सय रन पार गरेको छ । भारतले भने एक पटक ४ सय रन पार गरेको छ ।",
  "fetched_at": "2025-09-22T01:52:48.454290Z",
  "id": "5d1c148c654bb3a05ca224338ce08793cb31f88fbfd070b77c5d39eb2959e4ce",
  "images": [
    "https://newsofnepal.com/wp-content/uploads/2025/09/australia-150x150.png"
  ],
  "lang": "ne",
  "published_at": "2025-09-22T01:45:25Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/australia-150x150.png\" style=\"display: block; margin-bottom: 5px; clear: both;\" width=\"150\" />नयाँ दिल्ली, (एजेन्सी) भारत र अस्ट्रेलियाबीच शनिवार भएको महिला क्रिकेट खेल ऐतिहासिक भएको छ । दुबै टोलीले रेकर्ड बनाएपछि खेल ऐतिहासिक बन्न पुग्यो । दुबै टोलीले गरी खेलमा कूल ७ सय ८१ रन बनेको थियो । दिल्लीको अरुण जेटली स्टेडियममा अस्ट्रेलियाले बेथ मूनीको ५७ बलमा प्रहार गरेकी शतकको सहयोगमा ४ सय १२ रन जोड्यो । [&#8230;]",
  "tags": null,
  "title": "भारत र अस्ट्रेलियाबीचको खेल ऐतिहासिक बन्यो",
  "url": "https://newsofnepal.com/2025/09/22/732562/",
  "version": 1
}
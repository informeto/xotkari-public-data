{
  "byline": "न्युज अफ नेपाल",
  "canonical_hash": "feb1976c479b829296c68380e2ac252511745db23696e8f99256a00878d5d603",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/sab-bahan-1-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ । </strong></p>\n\n\n\n<p>भदौ २३ र २४ मा भएको जेनजी प्रदर्शनका क्रममा मृत्यु हुनेको संख्या ७३ पुगेको छ । प्रहरी प्रवक्ता डीआईजी विनोद घिमिरेका अनुसार मृत्यु हुनेमध्ये प्रहरीतर्फ असई मिलन राय, सहायक हवल्दार अमृत गुरुङ र जवान उत्तम थापा रहेका छन् ।</p>\n\n\n\n<p>नयाँ बानेश्वरमा गोली लागेर २१ जनाले ज्यान गुमाएका छन् भने मृतकमध्ये बुद्धिबहादुर तामाङ, सन्तोष बिक, सुलभराज श्रेष्ठ, श्रीयम चौलागाईंलगायत छन् । </p>\n\n\n\n<p>भदौ २४ मा भएको लुटपाट र आगजनीमा ३८ जनाको मृत्यु भएको र भाटभटेनी सुपरमार्केट तथा निजी घरमा जलेको अवस्थामा १५ शव फेला परेका छन् । त्यस्तै कैदीबन्दी तथा बालबन्दी गरी १० जनाको मृत्यु भएको प्रहरीले जनाएको छ ।</p>",
  "content_text": "काठमाडौँ । भदौ २३ र २४ मा भएको जेनजी प्रदर्शनका क्रममा मृत्यु हुनेको संख्या ७३ पुगेको छ । प्रहरी प्रवक्ता डीआईजी विनोद घिमिरेका अनुसार मृत्यु हुनेमध्ये प्रहरीतर्फ असई मिलन राय, सहायक हवल्दार अमृत गुरुङ र जवान उत्तम थापा रहेका छन् । नयाँ बानेश्वरमा गोली लागेर २१ जनाले ज्यान गुमाएका छन् भने मृतकमध्ये बुद्धिबहादुर तामाङ, सन्तोष बिक, सुलभराज श्रेष्ठ, श्रीयम चौलागाईंलगायत छन् । भदौ २४ मा भएको लुटपाट र आगजनीमा ३८ जनाको मृत्यु भएको र भाटभटेनी सुपरमार्केट तथा निजी घरमा जलेको अवस्थामा १५ शव फेला परेका छन् । त्यस्तै कैदीबन्दी तथा बालबन्दी गरी १० जनाको मृत्यु भएको प्रहरीले जनाएको छ ।",
  "fetched_at": "2025-09-16T09:42:43.066622Z",
  "id": "5dab2b7278ef3241c964bfd9867c7dff87819c335252c453fd00337b7874254a",
  "images": [
    "https://newsofnepal.com/wp-content/uploads/2025/09/sab-bahan-1-150x150.png"
  ],
  "lang": "ne",
  "published_at": "2025-09-16T09:26:22Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/sab-bahan-1-150x150.png\" style=\"display: block; margin-bottom: 5px; clear: both;\" width=\"150\" />काठमाडौँ । भदौ २३ र २४ मा भएको जेनजी प्रदर्शनका क्रममा मृत्यु हुनेको संख्या ७३ पुगेको छ । प्रहरी प्रवक्ता डीआईजी विनोद घिमिरेका अनुसार मृत्यु हुनेमध्ये प्रहरीतर्फ असई मिलन राय, सहायक हवल्दार अमृत गुरुङ र जवान उत्तम थापा रहेका छन् । नयाँ बानेश्वरमा गोली लागेर २१ जनाले ज्यान गुमाएका छन् भने मृतकमध्ये बुद्धिबहादुर तामाङ, सन्तोष [&#8230;]",
  "tags": null,
  "title": "जेनजी प्रदर्शनमा ७३ को मृत्यु",
  "url": "https://newsofnepal.com/2025/09/16/731529/",
  "version": 1
}
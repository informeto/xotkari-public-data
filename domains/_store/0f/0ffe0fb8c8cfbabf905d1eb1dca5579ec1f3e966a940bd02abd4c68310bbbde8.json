{
  "byline": "राजधानी संवाददाता",
  "canonical_hash": "4d18c1c5e857e10fcc9ca53a3e0eebf55df04c2048177e6870b131f83bead22e",
  "content_html": "<img alt=\"\" class=\"attachment-full size-full wp-post-image\" height=\"533\" src=\"https://rajdhanidaily.com/wp-content/uploads/2025/09/susila.jpg\" style=\"float: left; margin: 0 15px 15px 0;\" width=\"735\" />\n<p>काठमाडौं । प्रधानमन्त्री सुशीला कार्कीले सोमबारसम्ममा मन्त्रिपरिषद्लाई पूर्णता दिने तयारी गरेकी छन् ।  प्रधानमन्त्री  कार्कीले विभिन्न पेशा, व्यवसायमा आबद्ध ब्यक्तिहरूसँग छलफल गरेको भए पनि जेन–जीका प्रतिनिधिसँग सहमति हुन नसक्दा मन्त्रिपरिषद् बिस्तारमा ढिलाइ हुँदै आएको हो ।</p>\n\n\n\n<p>प्रधानमन्त्री निकट स्रोतले मन्त्रिपरिषद्मा जानेहरूको नाममा सहमति नजिक पुगेको जनाउँदै आज या भोलि सोमबारसम्ममा मन्त्रिपरिषद् विस्तार गर्ने तयारी भएको जनाएको हो । जेन–जीका प्रतिनिधिले आफ्नो तर्फबाट मन्त्रीका लागि प्रस्तावित नामहरू पठाइसकेको जानकारी दिएका छन् । </p>\n\n\n\n<p>अब अन्तिम निर्णय प्रधानमन्त्रीले नै गर्ने  बताइएको छ  । सरकारलाई समावेशी तथा जेन–जीको प्रतिनिधिमूलक बनाउने प्रयास स्वरूप मन्त्रिपरिषद् विस्तारमा केही ढिला भए पनि सोमबारसम्ममा सरकारले पूर्णता पाउने बताइएको छ ।</p>\n\n\n\n<p>गत शुक्रबार प्रधानमन्त्रीमा नियुक्त भएकी कार्कीले सोमबार रामेश्वर खनाल, कुलमान घिसिङ र ओमप्रकाश अर्याललाई मन्त्री नियुक्त गरेकी थिइन् । </p>\n<p>The post <a href=\"https://rajdhanidaily.com/id/122209/\" rel=\"nofollow\">प्रधानमन्त्री कार्कीले भोलि सोमबारसम्ममा मन्त्रिपरिषद्लाई पूर्णता दिने, को–को बन्दै मन्त्री ?</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । प्रधानमन्त्री सुशीला कार्कीले सोमबारसम्ममा मन्त्रिपरिषद्लाई पूर्णता दिने तयारी गरेकी छन् । प्रधानमन्त्री कार्कीले विभिन्न पेशा, व्यवसायमा आबद्ध ब्यक्तिहरूसँग छलफल गरेको भए पनि जेन–जीका प्रतिनिधिसँग सहमति हुन नसक्दा मन्त्रिपरिषद् बिस्तारमा ढिलाइ हुँदै आएको हो । प्रधानमन्त्री निकट स्रोतले मन्त्रिपरिषद्मा जानेहरूको नाममा सहमति नजिक पुगेको जनाउँदै आज या भोलि सोमबारसम्ममा मन्त्रिपरिषद् विस्तार गर्ने तयारी भएको जनाएको हो । जेन–जीका प्रतिनिधिले आफ्नो तर्फबाट मन्त्रीका लागि प्रस्तावित नामहरू पठाइसकेको जानकारी दिएका छन् । अब अन्तिम निर्णय प्रधानमन्त्रीले नै गर्ने बताइएको छ । सरकारलाई समावेशी तथा जेन–जीको प्रतिनिधिमूलक बनाउने प्रयास स्वरूप मन्त्रिपरिषद् विस्तारमा केही ढिला भए पनि सोमबारसम्ममा सरकारले पूर्णता पाउने बताइएको छ । गत शुक्रबार प्रधानमन्त्रीमा नियुक्त भएकी कार्कीले सोमबार रामेश्वर खनाल, कुलमान घिसिङ र ओमप्रकाश अर्याललाई मन्त्री नियुक्त गरेकी थिइन् । The post प्रधानमन्त्री कार्कीले भोलि सोमबारसम्ममा मन्त्रिपरिषद्लाई पूर्णता दिने, को–को बन्दै मन्त्री ? appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-21T03:10:36.702203Z",
  "id": "0ffe0fb8c8cfbabf905d1eb1dca5579ec1f3e966a940bd02abd4c68310bbbde8",
  "images": [
    "https://rajdhanidaily.com/wp-content/uploads/2025/09/susila.jpg"
  ],
  "lang": "ne",
  "published_at": "2025-09-21T02:28:06Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"533\" src=\"https://rajdhanidaily.com/wp-content/uploads/2025/09/susila.jpg\" style=\"float: left; margin: 0 15px 15px 0;\" width=\"735\" />काठमाडौं । प्रधानमन्त्री सुशीला कार्कीले सोमबारसम्ममा मन्त्रिपरिषद्लाई पूर्णता दिने तयारी गरेकी छन् । प्रधानमन्त्री कार्कीले विभिन्न पेशा, व्यवसायमा आबद्ध ब्यक्तिहरूसँग छलफल गरेको भए पनि जेन–जीका प्रतिनिधिसँग सहमति हुन नसक्दा मन्त्रिपरिषद् बिस्तारमा ढिलाइ हुँदै आएको हो । प्रधानमन्त्री निकट स्रोतले मन्त्रिपरिषद्मा जानेहरूको नाममा सहमति नजिक पुगेको जनाउँदै आज या भोलि सोमबारसम्ममा मन्त्रिपरिषद् विस्तार गर्ने तयारी भएको [&#8230;]</p>\n<p>The post <a href=\"https://rajdhanidaily.com/id/122209/\" rel=\"nofollow\">प्रधानमन्त्री कार्कीले भोलि सोमबारसम्ममा मन्त्रिपरिषद्लाई पूर्णता दिने, को–को बन्दै मन्त्री ?</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "प्रधानमन्त्री कार्कीले भोलि सोमबारसम्ममा मन्त्रिपरिषद्लाई पूर्णता दिने, को–को बन्दै मन्त्री ?",
  "url": "https://rajdhanidaily.com/id/122209/",
  "version": 1
}
{
  "byline": "खगेन्द्र अधिकारी",
  "canonical_hash": "5a7ffc57a9eebb9ee553f91d50cb466883a7412187070811689f6f760cf43915",
  "content_html": "<p><img alt=\"\" src=\"https://images.nagariknewscdn.com/authors/1757852020_Taplejung.jpg\" /></p><p>खाद्य व्यवस्था तथा व्यपार कम्पनी लिमिटेड ताप्लेजुङ शाखाले सोमबारदेखि छुटसहितको मूल्यमा चामल बिक्री गर्ने भएको छ । </p><p>खाद्यले हरेक वर्ष चाडपर्वमा छुट दिएर बिक्री वितरण गर्दै आइरहेको छ । शाखा प्रवन्धक शर्मिला मिश्रका अनुसार अरुवा सोना मन्सुली चामल र स्टिम जिरा मसिनो चामलमा प्रति क्विन्टल ५ सय रुपैयाँ छुट दिने भएको छ ।  </p><p>मिश्रका अनुसार छुट अवधिभर अब अरुवा सोना मन्सुली चामल प्रति क्विन्टल ५ हजार ९ सय रुपैयाँ र स्टिम जिरा मसिनो चामल प्रति क्विन्टल ८ हजार ५ सय रुपैयाँमा बिक्री हुने छ ।  </p><p>छुट हुनु भन्दा पहिले अरुवा सोना मन्सुली चामल प्रति क्विन्टल ६ हजार ४ सय र स्टिम जिरा मसिनो चामल प्रति क्विन्टल ९ हजार रुपैयाँमा बिक्री हुँदै आएको खाद्य व्यवस्था तथा व्यपार कम्पनी लिमिटेड ताप्लेजुङ शाखाले जनाएको छ ।  </p><p>छुट मूल्य २०८२ साल भदौ ३० गतेदेखि कात्तिक १० गतेसम्म कायम हुनेछ । </p>",
  "content_text": "खाद्य व्यवस्था तथा व्यपार कम्पनी लिमिटेड ताप्लेजुङ शाखाले सोमबारदेखि छुटसहितको मूल्यमा चामल बिक्री गर्ने भएको छ । खाद्यले हरेक वर्ष चाडपर्वमा छुट दिएर बिक्री वितरण गर्दै आइरहेको छ । शाखा प्रवन्धक शर्मिला मिश्रका अनुसार अरुवा सोना मन्सुली चामल र स्टिम जिरा मसिनो चामलमा प्रति क्विन्टल ५ सय रुपैयाँ छुट दिने भएको छ । मिश्रका अनुसार छुट अवधिभर अब अरुवा सोना मन्सुली चामल प्रति क्विन्टल ५ हजार ९ सय रुपैयाँ र स्टिम जिरा मसिनो चामल प्रति क्विन्टल ८ हजार ५ सय रुपैयाँमा बिक्री हुने छ । छुट हुनु भन्दा पहिले अरुवा सोना मन्सुली चामल प्रति क्विन्टल ६ हजार ४ सय र स्टिम जिरा मसिनो चामल प्रति क्विन्टल ९ हजार रुपैयाँमा बिक्री हुँदै आएको खाद्य व्यवस्था तथा व्यपार कम्पनी लिमिटेड ताप्लेजुङ शाखाले जनाएको छ । छुट मूल्य २०८२ साल भदौ ३० गतेदेखि कात्तिक १० गतेसम्म कायम हुनेछ ।",
  "fetched_at": "2025-09-14T12:17:24.576155Z",
  "id": "0f45f02e5962b56f13e1210f19e797ac0766aa7867f8fd1033a839db2c11d29d",
  "images": [
    "https://images.nagariknewscdn.com/authors/1757852020_Taplejung.jpg"
  ],
  "lang": "ne",
  "published_at": "2025-09-14T12:13:46Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "शाखा प्रवन्धक शर्मिला मिश्रका अनुसार अरुवा सोना मन्सुली चामल र स्टिम जिरा मसिनो चामलमा प्रति क्विन्टल ५ सय रुपैयाँ छुट दिने भएको छ ।...",
  "tags": null,
  "title": "खाद्यले सोमबारदेखि छुट मूल्यमा चामल बेच्ने",
  "url": "https://nagariknews.nagariknetwork.com/economy/food-will-sell-rice-at-a-discounted-price-from-monday-97-46.html",
  "version": 1
}
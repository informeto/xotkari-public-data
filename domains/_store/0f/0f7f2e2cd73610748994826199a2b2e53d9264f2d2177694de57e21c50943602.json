{
  "byline": "देश सञ्चार",
  "canonical_hash": "701f486f5d2ae86ad9ca77bbfff3953cb2519ca0030a4fca94c2ce11842ca17f",
  "content_html": "<p>काठमाडौँ – ऊर्जामन्त्री कुलमान घिसिङलाई नेपाल विद्युत प्राधिकरणका कार्यकारी निर्देशक हितेन्द्रदेव शाक्यले बधाई दिएका थिए।</p>\n<p>उनले सामाजिक सञ्जाल फेसबुकमा स्टाटस लेख्दै घिसिङलाई बधाई दिएका हुन्।</p>\n<p>उनले लेखेका छन्,&#8217;उर्जा क्षेत्रमा विशिष्ट योगदान दिनुभएका श्री कुलमान घिसिङज्यू नयाँ नेपालको उर्जा जलस्रोत तथा सिंचाइ मन्त्री नियुक्त हुनुभएकोमा हार्दिक बधाइ छ। सफल कार्यकाल र उत्तरोतर प्रगतिका लागि हार्दिक शुभकामना साथै सम्पूर्ण उर्जा क्षेत्रकै सफलतासहितको समृद्ध नेपालको समेत हार्दिक मंगलमय कामना व्यक्त गर्दछु।&#8217;</p>\n<p>केपी ओली नेतृत्वको सरकारले घिसिङलाई बर्खास्त गर्दै शाक्यलाई प्राधिकरणको कार्यकारी निर्देशक नियुक्त गरेको थियो।</p>",
  "content_text": "काठमाडौँ – ऊर्जामन्त्री कुलमान घिसिङलाई नेपाल विद्युत प्राधिकरणका कार्यकारी निर्देशक हितेन्द्रदेव शाक्यले बधाई दिएका थिए। उनले सामाजिक सञ्जाल फेसबुकमा स्टाटस लेख्दै घिसिङलाई बधाई दिएका हुन्। उनले लेखेका छन्,’उर्जा क्षेत्रमा विशिष्ट योगदान दिनुभएका श्री कुलमान घिसिङज्यू नयाँ नेपालको उर्जा जलस्रोत तथा सिंचाइ मन्त्री नियुक्त हुनुभएकोमा हार्दिक बधाइ छ। सफल कार्यकाल र उत्तरोतर प्रगतिका लागि हार्दिक शुभकामना साथै सम्पूर्ण उर्जा क्षेत्रकै सफलतासहितको समृद्ध नेपालको समेत हार्दिक मंगलमय कामना व्यक्त गर्दछु।’ केपी ओली नेतृत्वको सरकारले घिसिङलाई बर्खास्त गर्दै शाक्यलाई प्राधिकरणको कार्यकारी निर्देशक नियुक्त गरेको थियो।",
  "fetched_at": "2025-09-16T11:18:36.640648Z",
  "id": "0f7f2e2cd73610748994826199a2b2e53d9264f2d2177694de57e21c50943602",
  "images": [],
  "lang": "ne",
  "published_at": "2025-09-16T11:16:57Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ – ऊर्जामन्त्री कुलमान घिसिङलाई नेपाल विद्युत प्राधिकरणका कार्यकारी निर्देशक...",
  "tags": null,
  "title": "ऊर्जामन्त्री घिसिङलाई दिए हितेन्द्रले बधाई",
  "url": "https://deshsanchar.com/2025/09/16/1094502/",
  "version": 1
}
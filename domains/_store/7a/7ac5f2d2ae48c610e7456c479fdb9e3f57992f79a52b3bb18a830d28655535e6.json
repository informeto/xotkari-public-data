{
  "byline": "सन्देश श्रेष्ठ",
  "canonical_hash": "655d61d36fc8a1980f082c643747eabf37a7a821f96de80db0c0838d44d0955f",
  "content_html": "<p><img alt=\"\" src=\"https://images.nagariknewscdn.com/photos/1653356673_1653126670_Dhanraj%20Acharya-480x320.jpg\" /></p><p>पोखरा महानगरपालिकाको मेयरमा नेकपा एकीकृत समाजवादीका उम्मेदवार धनराज आचार्य विजयी भएका छन्।</p><p>त्यस्तै, उपमेयरमा नेकपा एमालेकी उम्मेदवार मञ्जुदेवी गुरुङ विजय नजिक पुगेकी छन्। मेयरमा धनराज करीब ५ हजार मत गणना गर्न बाँकी छँदै विजयी भएका हुन् भने उपमेयर गुरुङ विजय नजिक पुगेकी हुन्।</p><p>गत बैशाख ३० गते भएको स्थानिय तहको निर्वाचनमा पोखरा महानगरपालिकामा १ लाख ४३ हजार २ सय २६ मत खसेको थियो। जसमा मंगलबार विहानसम्म १ लाख ३८ हजार २ सय ११ मत गणना भइसकेको छ। अब मात्र ५ हजार १५ मत गणना गर्न बाँकी छ। पोखरा महानगरपालिका वडा नम्बर २२, ३२ र ३३ को आंशिक मत गणना गर्न बाँकी रहेको हो।</p><p>अहिलेसम्म नेकपा एकीकृत समाजवादीका उम्मेदवार आचार्यले ५६हजार ४ सय ७१ मत प्राप्त गरेका छन्। उनका निकटम प्रतिष्पर्धी नेकपा एमालेका कृष्ण थापाले ५१ हजार १ सय ८५ मत प्राप्त गरेका छन्। उपमेयर पदमा राप्रपाका शंकर खरालले ५ हजार ५ सय ७९ मत प्राप्त गरेका छन् भने स्वतन्त्र उम्मेदवारी दिएका अटेरी उम्मेदवार गनेस पौडेलले २ हजार ९ सय ८६ मत प्राप्त गरेका छन्।</p><p>उपमेयर पदमा एमालेकी मञ्जुदेवी गुरुङपनि ५८ हजार ५ सय ८२ मत ल्याएर बिजय नजिक पुगेकी छन्। उनले नेपाली कांग्रेसकी उम्मेदवार कोपिला रानाभाटलाई ४ हजार ३५ मतान्तरले पछि पार्दै बिजय नजिक पुगेकी हुन्।</p><p>गुरुङले ५ड हजार ५ सय ८२ मत प्राप्त गर्दा ५४ हजार ५ सय ४७ मत प्राप्त गरेकी छन् । उपमेयर पदमा राप्रपाकी रञ्जना सेन ९रञ्जु०ले ५ हजार ५ सय ८१ मत प्राप्त गरेकी छन्।</p>",
  "content_text": "पोखरा महानगरपालिकाको मेयरमा नेकपा एकीकृत समाजवादीका उम्मेदवार धनराज आचार्य विजयी भएका छन्। त्यस्तै, उपमेयरमा नेकपा एमालेकी उम्मेदवार मञ्जुदेवी गुरुङ विजय नजिक पुगेकी छन्। मेयरमा धनराज करीब ५ हजार मत गणना गर्न बाँकी छँदै विजयी भएका हुन् भने उपमेयर गुरुङ विजय नजिक पुगेकी हुन्। गत बैशाख ३० गते भएको स्थानिय तहको निर्वाचनमा पोखरा महानगरपालिकामा १ लाख ४३ हजार २ सय २६ मत खसेको थियो। जसमा मंगलबार विहानसम्म १ लाख ३८ हजार २ सय ११ मत गणना भइसकेको छ। अब मात्र ५ हजार १५ मत गणना गर्न बाँकी छ। पोखरा महानगरपालिका वडा नम्बर २२, ३२ र ३३ को आंशिक मत गणना गर्न बाँकी रहेको हो। अहिलेसम्म नेकपा एकीकृत समाजवादीका उम्मेदवार आचार्यले ५६हजार ४ सय ७१ मत प्राप्त गरेका छन्। उनका निकटम प्रतिष्पर्धी नेकपा एमालेका कृष्ण थापाले ५१ हजार १ सय ८५ मत प्राप्त गरेका छन्। उपमेयर पदमा राप्रपाका शंकर खरालले ५ हजार ५ सय ७९ मत प्राप्त गरेका छन् भने स्वतन्त्र उम्मेदवारी दिएका अटेरी उम्मेदवार गनेस पौडेलले २ हजार ९ सय ८६ मत प्राप्त गरेका छन्। उपमेयर पदमा एमालेकी मञ्जुदेवी गुरुङपनि ५८ हजार ५ सय ८२ मत ल्याएर बिजय नजिक पुगेकी छन्। उनले नेपाली कांग्रेसकी उम्मेदवार कोपिला रानाभाटलाई ४ हजार ३५ मतान्तरले पछि पार्दै बिजय नजिक पुगेकी हुन्। गुरुङले ५ड हजार ५ सय ८२ मत प्राप्त गर्दा ५४ हजार ५ सय ४७ मत प्राप्त गरेकी छन् । उपमेयर पदमा राप्रपाकी रञ्जना सेन ९रञ्जु०ले ५ हजार ५ सय ८१ मत प्राप्त गरेकी छन्।",
  "fetched_at": "2025-09-15T15:23:55.031625Z",
  "id": "7ac5f2d2ae48c610e7456c479fdb9e3f57992f79a52b3bb18a830d28655535e6",
  "images": [
    "https://images.nagariknewscdn.com/photos/1653356673_1653126670_Dhanraj%20Acharya-480x320.jpg"
  ],
  "lang": "ne",
  "published_at": "2022-05-23T20:01:18Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "पोखरा महानगरपालिकाको मेयरमा नेकपा एकीकृत समाजवादीका उम्मेदवार धनराज आचार्य विजयी भएका छन्।",
  "tags": null,
  "title": "५ हजार मत गणना गर्न बाँकी छँदै पोखराको मेयरमा धनराज विजयी",
  "url": "https://nagariknews.nagariknetwork.com/NirwachanBishes/833101-1653356778.html",
  "version": 1
}
{
  "byline": "नागरिक",
  "canonical_hash": "b91dc0044c327e8c710cc7336c3302bb529ccb16b1a93ee000866ad4db162365",
  "content_html": "<p><img alt=\"\" src=\"https://images.nagariknewscdn.com/2025/third-party/1755495876_mahakali%20higway.jpg\" /></p><p>वर्षासँगै पहिरो खस्दा महाकाली राजमार्ग अवरुद्ध भएको छ। राजमार्गअन्तर्गत यहाँको दोगडाकेदार–५ सलसेनास्थित साजाधारमा आज बिहान पहिरो खसेको स्थानीय शेरसिंह कार्कीले जानकारी दिए।</p><p>उनले भने, 'वर्षापछि सडक माथिबाट ठूलो पहिरो खसेको छ। सवारी आवागमन पूर्ण रूपमा अवरुद्ध छ।' राजमार्ग अवरुद्ध हुँदा महेन्द्रनगर, धनगढी, काठमाडौंका साथै सदरमुकामसँगको सडक सम्बन्ध टुटेको छ। यात्रुहरू बीच बाटोमै रोकिएका छन्।</p><p>यसैबीच अवरुद्ध जयपृथ्वी राजमार्ग भने सञ्चालनमा आएको छ। खोड्पे–बझाङ सडक खण्डको मुस्याखानमा पहिरो खस्दा अवरुद्ध राजमार्ग सञ्चालन आएको जिल्ला प्रहरीका प्रहरी निरीक्षक बलराम पाण्डेयले जानकारी दिए। रासस</p>",
  "content_text": "वर्षासँगै पहिरो खस्दा महाकाली राजमार्ग अवरुद्ध भएको छ। राजमार्गअन्तर्गत यहाँको दोगडाकेदार–५ सलसेनास्थित साजाधारमा आज बिहान पहिरो खसेको स्थानीय शेरसिंह कार्कीले जानकारी दिए। उनले भने, 'वर्षापछि सडक माथिबाट ठूलो पहिरो खसेको छ। सवारी आवागमन पूर्ण रूपमा अवरुद्ध छ।' राजमार्ग अवरुद्ध हुँदा महेन्द्रनगर, धनगढी, काठमाडौंका साथै सदरमुकामसँगको सडक सम्बन्ध टुटेको छ। यात्रुहरू बीच बाटोमै रोकिएका छन्। यसैबीच अवरुद्ध जयपृथ्वी राजमार्ग भने सञ्चालनमा आएको छ। खोड्पे–बझाङ सडक खण्डको मुस्याखानमा पहिरो खस्दा अवरुद्ध राजमार्ग सञ्चालन आएको जिल्ला प्रहरीका प्रहरी निरीक्षक बलराम पाण्डेयले जानकारी दिए। रासस",
  "fetched_at": "2025-09-16T06:33:21.775016Z",
  "id": "7a32b0dad408f00585b76a2bf8c791028b0581717f11e82ed522868e4e79e182",
  "images": [
    "https://images.nagariknewscdn.com/2025/third-party/1755495876_mahakali%20higway.jpg"
  ],
  "lang": "ne",
  "published_at": "2025-09-16T06:25:33Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "राजमार्गअन्तर्गत यहाँको दोगडाकेदार–५ सलसेनास्थित साजाधारमा आज बिहान पहिरो खसेको स्थानीय शेरसिंह कार्कीले जानकारी दिए।...",
  "tags": null,
  "title": "पहिरोले महकाली राजमार्ग अवरुद्ध",
  "url": "https://nagariknews.nagariknetwork.com/social-affairs/landslide-blocks-mahakali-highway-64-58.html",
  "version": 1
}
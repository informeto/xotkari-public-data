{
  "byline": "बिजपाटी संवाददाता",
  "canonical_hash": "d035ac5a05f437362f1d37014a07afe85537b00a82c8a4b650d28d51eaba29de",
  "content_html": "<p>चिनियाँ टेक ब्रान्ड जेडटीई कर्पोरेसनले नेपाली बजारमा दुई नयाँ स्मार्टफोन मोडल, नुबिया ए५६ र नुबिया ए३६, सार्वजनिक गरेको छ। दुवै मोडल शक्तिशाली ब्याट्री, ठूलो स्क्रिन र प्रतिस्पर्धी मूल्यसहित उपलब्ध छन्।</p>\n<p>नुबिया ए५६मा ६.७५ इन्चको एचडी+ स्क्रिन, ५००० mAh क्षमताको ब्याट्री र अक्टा-कोर टी७२०० चिपसेट जडान गरिएको छ। १२ जीबी र्याम (८ जीबीसम्म भर्चुअल एक्सपान्सन) र १२८ जीबी स्टोरेजसहित आउने यस स्मार्टफोनको मूल्य रु. ११,९९९ निर्धारण गरिएको छ। साथै, यसमा १८ महिने वारेन्टीसहित शून्य प्रतिशत ब्याजदरमा किस्ताबन्दी सुविधा पनि उपलब्ध छ।</p>\n<p>त्यस्तै, नुबिया ए३६ले शक्ति र शैली दुवैलाई सन्तुलनमा ल्याएको कम्पनीको दाबी छ। यसमा पनि ६.७५ इन्चको एचडी+ डिस्प्ले, ५००० mAh ब्याट्री, अक्टा-कोर टी७२०० चिपसेट र १२ जीबी र्याम (८ जीबीसम्म भर्चुअल) जडान गरिएको छ। स्टोरेज क्षमता ६४ जीबी राखिएको छ। मूल्य रु. १०,९९९ तोकिएको यो मोडलमा पनि १८ महिनाको वारेन्टी र शून्य प्रतिशत किस्ताबन्दी सुविधा उपलब्ध छ।</p>\n<p>जेडटीईले नुबिया ए५६ र ए३६ मार्फत नेपाली उपभोक्तालाई भरपर्दो प्रदर्शन, लामो ब्याट्री ब्याकअप र बजेटमै प्रिमियम अनुभव दिने लक्ष्य राखेको जनाएको छ। यी मोडलहरूको आगमनसँगै नेपाली बजारमा प्रतिस्पर्धा अझ चर्किने अनुमान गरिएको छ।</p>",
  "content_text": "चिनियाँ टेक ब्रान्ड जेडटीई कर्पोरेसनले नेपाली बजारमा दुई नयाँ स्मार्टफोन मोडल, नुबिया ए५६ र नुबिया ए३६, सार्वजनिक गरेको छ। दुवै मोडल शक्तिशाली ब्याट्री, ठूलो स्क्रिन र प्रतिस्पर्धी मूल्यसहित उपलब्ध छन्। नुबिया ए५६मा ६.७५ इन्चको एचडी+ स्क्रिन, ५००० mAh क्षमताको ब्याट्री र अक्टा-कोर टी७२०० चिपसेट जडान गरिएको छ। १२ जीबी र्याम (८ जीबीसम्म भर्चुअल एक्सपान्सन) र १२८ जीबी स्टोरेजसहित आउने यस स्मार्टफोनको मूल्य रु. ११,९९९ निर्धारण गरिएको छ। साथै, यसमा १८ महिने वारेन्टीसहित शून्य प्रतिशत ब्याजदरमा किस्ताबन्दी सुविधा पनि उपलब्ध छ। त्यस्तै, नुबिया ए३६ले शक्ति र शैली दुवैलाई सन्तुलनमा ल्याएको कम्पनीको दाबी छ। यसमा पनि ६.७५ इन्चको एचडी+ डिस्प्ले, ५००० mAh ब्याट्री, अक्टा-कोर टी७२०० चिपसेट र १२ जीबी र्याम (८ जीबीसम्म भर्चुअल) जडान गरिएको छ। स्टोरेज क्षमता ६४ जीबी राखिएको छ। मूल्य रु. १०,९९९ तोकिएको यो मोडलमा पनि १८ महिनाको वारेन्टी र शून्य प्रतिशत किस्ताबन्दी सुविधा उपलब्ध छ। जेडटीईले नुबिया ए५६ र ए३६ मार्फत नेपाली उपभोक्तालाई भरपर्दो प्रदर्शन, लामो ब्याट्री ब्याकअप र बजेटमै प्रिमियम अनुभव दिने लक्ष्य राखेको जनाएको छ। यी मोडलहरूको आगमनसँगै नेपाली बजारमा प्रतिस्पर्धा अझ चर्किने अनुमान गरिएको छ।",
  "fetched_at": "2025-09-22T06:57:43.003142Z",
  "id": "7ad1a13e73fc7c70eb25b970c37926f7f3a5b996cda2343ad67c5535419302ee",
  "images": [],
  "lang": "ne",
  "published_at": "2025-09-22T06:43:33Z",
  "source": {
    "domain": "bizpati.com",
    "id": "bizpati",
    "name": "Bizpati"
  },
  "summary": "चिनियाँ टेक ब्रान्ड जेडटीई कर्पोरेसनले नेपाली बजारमा दुई नयाँ स्मार्टफोन मोडल, नुबिया ए५६ र नुबिया ए३६, सार्वजनिक गरेको छ। दुवै मोडल शक्तिशाली ब्याट्री, ठूलो स्क्रिन र प्रतिस्पर्धी मूल्यसहित उपलब्ध छन्। नुबिया ए५६मा ६.७५ इन्चको एचडी+ स्क्रिन, ५००० mAh क्षमताको ब्याट्री र अक्टा-कोर टी७२०० चिपसेट जडान गरिएको छ। १२ जीबी र्याम (८ जीबीसम्म भर्चुअल एक्सपान्सन) र [&#8230;]",
  "tags": null,
  "title": "जेडटीईले नेपाली बजारमा ल्यायो नुबिया ए५६ र ए३६, कतिपर्छ मूल्य ?",
  "url": "https://bizpati.com/2025/09/178211/",
  "version": 1
}
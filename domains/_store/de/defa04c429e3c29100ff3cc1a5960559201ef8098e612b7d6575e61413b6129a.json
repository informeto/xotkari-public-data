{
  "byline": "अर्जुन ओली",
  "canonical_hash": "2048f03ca31af4ed3877a356596dd556cc97d7b86b68c7a76bef0e7b0c18d562",
  "content_html": "<p><img alt=\"\" src=\"https://images.nagariknewscdn.com/2024/third-party/1758295398_DUDUWA.jpg\" /></p><p>‘जेन-जी’ आन्दोलनको आडमा अज्ञात समुहले कार्यालयमा आगजनी गर्नुका साथै कर्मचारीमाथि कुटपिट भएको छ । बाँकेको डुडुवा गाउँपालिकाले जेन-जी आन्दोलनका नाममा भएको आगजनी, कर्मचारीमाथिको कुटपिट तथा दुर्व्यवहार भएको भन्दै आपत्ति जनाएको छ ।  </p><p>भदौं २५ गते राति करिव साढे ८ बजेतिर ८/१० जनाको समूहले कार्यालयमा तोडफोड गरी कागजात जलाएको र भदौं २६ गते अर्को उच्छृंगल समुहले जेन-जीको आडमा गाउँपालिका भित्र प्रवेश गरी प्रमुख प्रशासकीय अधिकृत अशोककुमार पाण्डेयलाई कुटपिट गर्नुका साथै अरु कर्मचारीमाथि दुर्व्यवहार गरेको जनाएको छ ।  </p><p>यो कार्यमा लुम्बिनी प्रदेशका पूर्वमन्त्रीद्वय भण्डारी लाल यादव (वर्तमान सांसद) र विजयबहादुर यादव(पूर्व सांसद)को नेतृत्वमा ३०-३२ जनाको समुहले कार्यालयमा प्रवेश गरी बदमासी गरेको जारी विज्ञप्तिमा उल्लेख छ।</p><p>‘यो समुहले जबरजस्ती कार्यालयको भान्सा कोठामा बाहिरबाट खाली दिराका बोतल ल्याएर सामाजिक सञ्जालबाट पालिकाको बदनाम गराउन खोजेको पाइयो । यो आन्दोलनको नाममा घुसपैठ गरी पालिकालाई बदनाम गर्ने अतिरञ्जित कार्य भएको हाम्रो ठहर छ,’ जारी विज्ञप्तिमा भनिएको छ । </p><figure class=\"image\"><img src=\"https://images.nagariknewscdn.com/2024/third-party/1758295399_duduwa-statement.jpg\" /></figure>",
  "content_text": "‘जेन-जी’ आन्दोलनको आडमा अज्ञात समुहले कार्यालयमा आगजनी गर्नुका साथै कर्मचारीमाथि कुटपिट भएको छ । बाँकेको डुडुवा गाउँपालिकाले जेन-जी आन्दोलनका नाममा भएको आगजनी, कर्मचारीमाथिको कुटपिट तथा दुर्व्यवहार भएको भन्दै आपत्ति जनाएको छ । भदौं २५ गते राति करिव साढे ८ बजेतिर ८/१० जनाको समूहले कार्यालयमा तोडफोड गरी कागजात जलाएको र भदौं २६ गते अर्को उच्छृंगल समुहले जेन-जीको आडमा गाउँपालिका भित्र प्रवेश गरी प्रमुख प्रशासकीय अधिकृत अशोककुमार पाण्डेयलाई कुटपिट गर्नुका साथै अरु कर्मचारीमाथि दुर्व्यवहार गरेको जनाएको छ । यो कार्यमा लुम्बिनी प्रदेशका पूर्वमन्त्रीद्वय भण्डारी लाल यादव (वर्तमान सांसद) र विजयबहादुर यादव(पूर्व सांसद)को नेतृत्वमा ३०-३२ जनाको समुहले कार्यालयमा प्रवेश गरी बदमासी गरेको जारी विज्ञप्तिमा उल्लेख छ। ‘यो समुहले जबरजस्ती कार्यालयको भान्सा कोठामा बाहिरबाट खाली दिराका बोतल ल्याएर सामाजिक सञ्जालबाट पालिकाको बदनाम गराउन खोजेको पाइयो । यो आन्दोलनको नाममा घुसपैठ गरी पालिकालाई बदनाम गर्ने अतिरञ्जित कार्य भएको हाम्रो ठहर छ,’ जारी विज्ञप्तिमा भनिएको छ ।",
  "fetched_at": "2025-09-19T15:53:12.438573Z",
  "id": "defa04c429e3c29100ff3cc1a5960559201ef8098e612b7d6575e61413b6129a",
  "images": [
    "https://images.nagariknewscdn.com/2024/third-party/1758295398_DUDUWA.jpg",
    "https://images.nagariknewscdn.com/2024/third-party/1758295399_duduwa-statement.jpg"
  ],
  "lang": "ne",
  "published_at": "2025-09-19T15:23:40Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "यो कार्यमा लुम्बिनी प्रदेशका पूर्वमन्त्रीद्वय भण्डारी लाल यादव (वर्तमान सांसद) र विजयबहादुर यादव(पूर्व सांसद)को नेतृत्वमा ३०-३२ जनाको समुहले कार्यालयमा प्रवेश गरी बदमासी गरेको जारी विज्ञप्तिमा उल्लेख छ।...",
  "tags": null,
  "title": "जेन-जी आन्दोलनको आडमा एउटाले कागजात जलायो, अर्कोले कर्मचारी कुट्यो",
  "url": "https://nagariknews.nagariknetwork.com/politics/under-the-guise-of-the-zen-ji-movement-one-burned-documents-the-other-beat-up-an-employee-98-65.html",
  "version": 1
}
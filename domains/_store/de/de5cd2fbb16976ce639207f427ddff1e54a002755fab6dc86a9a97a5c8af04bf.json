{
  "byline": "राजधानी संवाददाता",
  "canonical_hash": "7a30b17c2664f18f1ebf0789e025985187a7543d8048b4b11d59157f8b23dd2c",
  "content_html": "<img alt=\"\" class=\"attachment-full size-full wp-post-image\" height=\"590\" src=\"https://rajdhanidaily.com/wp-content/uploads/2025/09/Karagar.jpg\" style=\"float: left; margin: 0 15px 15px 0;\" width=\"1200\" />\n<p>धनगढी । कैलाली कारागारबाट भागेका २ सय ४० जना कैदीबन्दी फर्किएका छन् । बुधबारसम्म २ सय २६ जना र बिहीबार १४ जना गरी २ सय ४० कैदीबन्दी कारागार फर्किएका हुन् ।</p>\n\n\n\n<p>गत २४ भदौको जेनजी प्रदर्शनका क्रममा कारगारबाट भागेका कैदीबन्दी फर्किएका हुन् । हालसम्म २८ महिला र २ सय १२ पुरुष कैदीबन्दी कारागार फर्किएको कैलाली जिल्ला कारागारका जेलर चिरञ्जीवी सापकोटाले जानकारी दिएका छन् । उनले केही कैदबन्दी भागेको भोलिपल्टदेखि नै सम्पर्कमा आउन थालेको बताए ।</p>\n\n\n\n<p>फर्किएकामध्ये अधिकांश आफैं सम्पर्कमा आएका र केहीलाई प्रहरीले टीकापुर क्षेत्रबाट पक्राउ गरी बुझाएको उल्लेख गर्दै उनले कैदीबन्दी फर्कनेक्रम जारी रहेको बताए । उनले भने, ‘कारागार व्यवस्थापन विभागले पनि कैदीबन्दीलाई कारागार फर्कन आह्वान गरेको छ, हामीले पनि सूचना जारी गरेका छौं, प्रहरीले पनि खोजीकार्य जारी राखेको छ । छिट्टै सबै कैदीबन्दी फर्किने विश्वास छ ।’</p>\n\n\n\n<p>कैलाली कारागारमा ५८ महिलासहित ६ सय ६७ जना कैदीबन्दी रहेका थिए । जेनजीको प्रदर्शनका क्रममा ६ सय ६६ कैदीबन्दी भागेको कारागार प्रशासनले जनाएको छ । अझै ४ सय २६ जना कैदीबन्दी कारागारबाहिर रहेको जेलर सापकोटाले जानकारी दिए ।</p>\n<p>The post <a href=\"https://rajdhanidaily.com/id/122102/\" rel=\"nofollow\">२४० फर्किए, अझै ४२६ कैदीबन्दी फरार</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "धनगढी । कैलाली कारागारबाट भागेका २ सय ४० जना कैदीबन्दी फर्किएका छन् । बुधबारसम्म २ सय २६ जना र बिहीबार १४ जना गरी २ सय ४० कैदीबन्दी कारागार फर्किएका हुन् । गत २४ भदौको जेनजी प्रदर्शनका क्रममा कारगारबाट भागेका कैदीबन्दी फर्किएका हुन् । हालसम्म २८ महिला र २ सय १२ पुरुष कैदीबन्दी कारागार फर्किएको कैलाली जिल्ला कारागारका जेलर चिरञ्जीवी सापकोटाले जानकारी दिएका छन् । उनले केही कैदबन्दी भागेको भोलिपल्टदेखि नै सम्पर्कमा आउन थालेको बताए । फर्किएकामध्ये अधिकांश आफैं सम्पर्कमा आएका र केहीलाई प्रहरीले टीकापुर क्षेत्रबाट पक्राउ गरी बुझाएको उल्लेख गर्दै उनले कैदीबन्दी फर्कनेक्रम जारी रहेको बताए । उनले भने, ‘कारागार व्यवस्थापन विभागले पनि कैदीबन्दीलाई कारागार फर्कन आह्वान गरेको छ, हामीले पनि सूचना जारी गरेका छौं, प्रहरीले पनि खोजीकार्य जारी राखेको छ । छिट्टै सबै कैदीबन्दी फर्किने विश्वास छ ।’ कैलाली कारागारमा ५८ महिलासहित ६ सय ६७ जना कैदीबन्दी रहेका थिए । जेनजीको प्रदर्शनका क्रममा ६ सय ६६ कैदीबन्दी भागेको कारागार प्रशासनले जनाएको छ । अझै ४ सय २६ जना कैदीबन्दी कारागारबाहिर रहेको जेलर सापकोटाले जानकारी दिए । The post २४० फर्किए, अझै ४२६ कैदीबन्दी फरार appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-18T23:52:57.234050Z",
  "id": "de5cd2fbb16976ce639207f427ddff1e54a002755fab6dc86a9a97a5c8af04bf",
  "images": [
    "https://rajdhanidaily.com/wp-content/uploads/2025/09/Karagar.jpg"
  ],
  "lang": "ne",
  "published_at": "2025-09-18T23:43:27Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"590\" src=\"https://rajdhanidaily.com/wp-content/uploads/2025/09/Karagar.jpg\" style=\"float: left; margin: 0 15px 15px 0;\" width=\"1200\" />धनगढी । कैलाली कारागारबाट भागेका २ सय ४० जना कैदीबन्दी फर्किएका छन् । बुधबारसम्म २ सय २६ जना र बिहीबार १४ जना गरी २ सय ४० कैदीबन्दी कारागार फर्किएका हुन् । गत २४ भदौको जेनजी प्रदर्शनका क्रममा कारगारबाट भागेका कैदीबन्दी फर्किएका हुन् । हालसम्म २८ महिला र २ सय १२ पुरुष कैदीबन्दी कारागार फर्किएको कैलाली [&#8230;]</p>\n<p>The post <a href=\"https://rajdhanidaily.com/id/122102/\" rel=\"nofollow\">२४० फर्किए, अझै ४२६ कैदीबन्दी फरार</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "२४० फर्किए, अझै ४२६ कैदीबन्दी फरार",
  "url": "https://rajdhanidaily.com/id/122102/",
  "version": 1
}
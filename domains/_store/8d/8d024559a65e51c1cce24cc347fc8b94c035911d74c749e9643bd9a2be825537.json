{
  "byline": "न्युज अफ नेपाल",
  "canonical_hash": "b9b51fe8589912e768a027db4b4c25b07f0e4dcea38670cb37783dfea71a5557",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/cricket-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>हेटौंडा ।</strong></p>\n\n\n\n<p>हेटौंडा ४ स्थित मकवानपुर जिल्ला खेलकुद विकास समितिपरिसरमा मकवानपुर क्रिकेट संघले निर्माण गरेको स्टोरकक्षमा समेत जेनजी आन्दोलनका क्रममा आगजनी गरी स्टोरमा रहेको सम्पूर्ण सामग्री जलेर नष्ट गराइएको छ ।</p>\n\n\n\n<p>यसले मकवानपुर क्रिकेट क्षेत्रमा भौतिक क्षति भएको छ । नष्ट भएका सामग्री खेल तथा खेलाडीहरुको प्रत्यक्ष प्रयोजनका थिए, जसको अनुमानित मूल्य करिब २ लाख ५० हजार बराबर छ । फुलम्याट २ थान, हाफम्याट १ थान, क्रिकेट किट २ सेट, अभ्यास सामग्री (कोन, मार्कर, प्राक्टिस ब्याट), ब्याट ३, मैदान मर्मत सामग्री, स्टम्पस ९ थानमा क्षति पुगेको संघ सचिव बिनोदकुमार बानियाँले बताए ।</p>\n\n\n\n<p>भदौ २३ गते भएको जेनजी आन्दोलनका क्रममा आन्दोलनकारीले जिल्ला खेलकुद विकास समिति मकवानपुरको भवनमा आगजनी गरेका थिए ।</p>",
  "content_text": "हेटौंडा । हेटौंडा ४ स्थित मकवानपुर जिल्ला खेलकुद विकास समितिपरिसरमा मकवानपुर क्रिकेट संघले निर्माण गरेको स्टोरकक्षमा समेत जेनजी आन्दोलनका क्रममा आगजनी गरी स्टोरमा रहेको सम्पूर्ण सामग्री जलेर नष्ट गराइएको छ । यसले मकवानपुर क्रिकेट क्षेत्रमा भौतिक क्षति भएको छ । नष्ट भएका सामग्री खेल तथा खेलाडीहरुको प्रत्यक्ष प्रयोजनका थिए, जसको अनुमानित मूल्य करिब २ लाख ५० हजार बराबर छ । फुलम्याट २ थान, हाफम्याट १ थान, क्रिकेट किट २ सेट, अभ्यास सामग्री (कोन, मार्कर, प्राक्टिस ब्याट), ब्याट ३, मैदान मर्मत सामग्री, स्टम्पस ९ थानमा क्षति पुगेको संघ सचिव बिनोदकुमार बानियाँले बताए । भदौ २३ गते भएको जेनजी आन्दोलनका क्रममा आन्दोलनकारीले जिल्ला खेलकुद विकास समिति मकवानपुरको भवनमा आगजनी गरेका थिए ।",
  "fetched_at": "2025-09-19T14:56:06.876757Z",
  "id": "8d024559a65e51c1cce24cc347fc8b94c035911d74c749e9643bd9a2be825537",
  "images": [
    "https://newsofnepal.com/wp-content/uploads/2025/09/cricket-150x150.jpg"
  ],
  "lang": "ne",
  "published_at": "2025-09-19T14:44:36Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/cricket-150x150.jpg\" style=\"display: block; margin-bottom: 5px; clear: both;\" width=\"150\" />हेटौंडा । हेटौंडा ४ स्थित मकवानपुर जिल्ला खेलकुद विकास समितिपरिसरमा मकवानपुर क्रिकेट संघले निर्माण गरेको स्टोरकक्षमा समेत जेनजी आन्दोलनका क्रममा आगजनी गरी स्टोरमा रहेको सम्पूर्ण सामग्री जलेर नष्ट गराइएको छ । यसले मकवानपुर क्रिकेट क्षेत्रमा भौतिक क्षति भएको छ । नष्ट भएका सामग्री खेल तथा खेलाडीहरुको प्रत्यक्ष प्रयोजनका थिए, जसको अनुमानित मूल्य करिब २ लाख [&#8230;]",
  "tags": null,
  "title": "आन्दोलनले क्रिकेटमा अढाई लाख क्षति",
  "url": "https://newsofnepal.com/2025/09/19/732215/",
  "version": 1
}
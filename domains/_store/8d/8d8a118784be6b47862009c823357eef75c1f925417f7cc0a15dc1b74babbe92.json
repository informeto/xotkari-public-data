{
  "byline": "न्युज अफ नेपाल",
  "canonical_hash": "f610b800259be6bc4f0276accad290a9d8a22718af950d11658c05d2ab5d8810",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/koshi-1-1-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं । </strong></p>\n\n\n\n<p>हाल मनसुनको न्यून चापीय रेखा सरदर स्थान आसपास अवस्थित रहेको छ । अरब सागर र बंगालको खाडीबाट जलवाष्पयुक्त हावाको प्रभावले देशभर सामान्यतया बदली रही कोशी, मधेस र बागमती प्रदेशका केही स्थानसहित अन्य प्रदेशका थोरै ठाउँमा हल्कादेखि मध्यम वर्षा भइरहेको छ ।</p>\n\n\n\n<p>बाढी पूर्वानुमान महाशाखाका अनुसार, कोशी, नारायणी, बागमती, कर्णाली, महाकाली लगायतका मुख्य नदी तथा तिनका सहायक नदीहरूको बहाव अहिले सतर्कता तहभन्दा तल रहे पनि कमला नदीको बहाव सतर्कता तहको आसपास पुगेको छ ।</p>\n\n\n\n<p>आज ताप्लेजुङ, सङ्खुवासभा, दोलखा, सिन्धुपाल्चोकलगायतका जिल्लामा साना नदीहरूको बहाव उल्लेख्य बढ्ने र आकस्मिक बाढी आउने उच्च सम्भावना रहेको छ । त्यस्तै इलाम, झापा, पाँचथर, तेह्रथुम, धनकुटा, रामेछाप, सिन्धुली, मकवानपुर, नुवाकोट, काभ्रे, काठमाडौं उपत्यकासहित देशका अन्य दर्जनौं जिल्लामा पनि साना नदीमा आकस्मिक बाढी आउने मध्यम सम्भावना रहेको पूर्वानुमान गरिएको छ ।</p>\n\n\n\n<p>बाढी जोखिमका क्षेत्रमा सतर्कता अपनाउन सम्बन्धित निकायले सबैलाई आग्रह गरेको छ ।</p>\n\n\n\n<figure class=\"wp-block-image size-large is-resized\"><img alt=\"\" class=\"wp-image-731948\" height=\"768\" src=\"https://newsofnepal.com/wp-content/uploads/2025/09/jokhim-1-2-594x768.jpg\" style=\"width: 839px; height: auto;\" width=\"594\" /></figure>\n\n\n\n<figure class=\"wp-block-image size-large is-resized\"><img alt=\"\" class=\"wp-image-731949\" height=\"768\" src=\"https://newsofnepal.com/wp-content/uploads/2025/09/jokhim-2-1-594x768.jpg\" style=\"width: 839px; height: auto;\" width=\"594\" /></figure>",
  "content_text": "काठमाडौं । हाल मनसुनको न्यून चापीय रेखा सरदर स्थान आसपास अवस्थित रहेको छ । अरब सागर र बंगालको खाडीबाट जलवाष्पयुक्त हावाको प्रभावले देशभर सामान्यतया बदली रही कोशी, मधेस र बागमती प्रदेशका केही स्थानसहित अन्य प्रदेशका थोरै ठाउँमा हल्कादेखि मध्यम वर्षा भइरहेको छ । बाढी पूर्वानुमान महाशाखाका अनुसार, कोशी, नारायणी, बागमती, कर्णाली, महाकाली लगायतका मुख्य नदी तथा तिनका सहायक नदीहरूको बहाव अहिले सतर्कता तहभन्दा तल रहे पनि कमला नदीको बहाव सतर्कता तहको आसपास पुगेको छ । आज ताप्लेजुङ, सङ्खुवासभा, दोलखा, सिन्धुपाल्चोकलगायतका जिल्लामा साना नदीहरूको बहाव उल्लेख्य बढ्ने र आकस्मिक बाढी आउने उच्च सम्भावना रहेको छ । त्यस्तै इलाम, झापा, पाँचथर, तेह्रथुम, धनकुटा, रामेछाप, सिन्धुली, मकवानपुर, नुवाकोट, काभ्रे, काठमाडौं उपत्यकासहित देशका अन्य दर्जनौं जिल्लामा पनि साना नदीमा आकस्मिक बाढी आउने मध्यम सम्भावना रहेको पूर्वानुमान गरिएको छ । बाढी जोखिमका क्षेत्रमा सतर्कता अपनाउन सम्बन्धित निकायले सबैलाई आग्रह गरेको छ ।",
  "fetched_at": "2025-09-18T04:27:33.635832Z",
  "id": "8d8a118784be6b47862009c823357eef75c1f925417f7cc0a15dc1b74babbe92",
  "images": [
    "https://newsofnepal.com/wp-content/uploads/2025/09/koshi-1-1-150x150.png",
    "https://newsofnepal.com/wp-content/uploads/2025/09/jokhim-1-2-594x768.jpg",
    "https://newsofnepal.com/wp-content/uploads/2025/09/jokhim-2-1-594x768.jpg"
  ],
  "lang": "ne",
  "published_at": "2025-09-18T04:25:08Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/koshi-1-1-150x150.png\" style=\"display: block; margin-bottom: 5px; clear: both;\" width=\"150\" />काठमाडौं । हाल मनसुनको न्यून चापीय रेखा सरदर स्थान आसपास अवस्थित रहेको छ । अरब सागर र बंगालको खाडीबाट जलवाष्पयुक्त हावाको प्रभावले देशभर सामान्यतया बदली रही कोशी, मधेस र बागमती प्रदेशका केही स्थानसहित अन्य प्रदेशका थोरै ठाउँमा हल्कादेखि मध्यम वर्षा भइरहेको छ । बाढी पूर्वानुमान महाशाखाका अनुसार, कोशी, नारायणी, बागमती, कर्णाली, महाकाली लगायतका मुख्य नदी [&#8230;]",
  "tags": null,
  "title": "देशभर वर्षा, साना नदीमा आकस्मिक बाढीको जोखिम",
  "url": "https://newsofnepal.com/2025/09/18/731947/",
  "version": 1
}
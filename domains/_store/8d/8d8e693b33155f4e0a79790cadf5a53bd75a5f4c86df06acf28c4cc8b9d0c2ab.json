{
  "byline": "किरणमान बज्राचार्य",
  "canonical_hash": "1e2d75e89cf6d57c95ecd1cf395413f0aae5ccd09de2dd1d3cfd6cabd678de13",
  "content_html": "<p><img alt=\"\" src=\"https://images.nagariknewscdn.com/2025/third-party/1745916463_dron.jpg\" /></p><p>केही दिनयता जिल्लाको सिमावर्ती क्षेत्रमा रातको समयमा अनाधिकृत ड्रोन उडाएको पाइएपछि कपिलवस्तु प्रशासनले तत्काल रोक्न आग्रह गरेको छ ।  जनमानसमा त्रास फैलिएको भन्दै गैर कानुनीरुपमा ड्रोन उडाइएको पाइए काड कारबाही गर्ने उसको चेतावनी दिएको हो ।  </p><p>सहायक प्रमुख जिल्ला अधिकारी पदम लामिछानेले सुचना निकाल्दै अनुमति बिना ड्रोन उडाइएकाले जनमानसमा त्रास बढुनासाथै सुरक्षा चुनौती समेत बनेको उल्लेख गरेका छन् ।  </p><p>ड्रोन उडानलाई व्यवस्थित एवं नियमन गर्न नेपाल सरकारले सुशासन (व्यवस्थापन र संचालन) ऐनको २०६४ को दफा ४५ ले दिएको अधिकार प्रयोग गरी मानवरहित हवाई उपकरण उडान सम्बन्धी कार्यबिधि २०७५ अनुसार कसैले अनाधिकृत ड्रोन प्रयोग गरिएको पाइए कारबाही गरिने जनाइएको छ ।  </p><p>जिल्ला भित्र कसैले अनाधिकृत ड्रोन प्रयो गरेको देखेमा जिल्लाका सुरक्षा इकाईमा खबर गर्न प्रशासनले अपिल समेत गरेको छ ।  </p><figure class=\"image\"><img src=\"https://images.nagariknewscdn.com/2025/third-party/1757870399_547862520_745557851635162_918325643111175194_n.jpg\" /></figure><p>मयौदपुर चाकरचौडा कृष्णनगर लगायतका क्षेत्रमा भारतीय पक्षले सुरक्षा गस्तीको नामममा अत्याधुनिक ड्रोन लडाउने गरिएको सिमाक्षेत्रका बासीन्दाहरु बताउँछन् ।  </p>",
  "content_text": "केही दिनयता जिल्लाको सिमावर्ती क्षेत्रमा रातको समयमा अनाधिकृत ड्रोन उडाएको पाइएपछि कपिलवस्तु प्रशासनले तत्काल रोक्न आग्रह गरेको छ । जनमानसमा त्रास फैलिएको भन्दै गैर कानुनीरुपमा ड्रोन उडाइएको पाइए काड कारबाही गर्ने उसको चेतावनी दिएको हो । सहायक प्रमुख जिल्ला अधिकारी पदम लामिछानेले सुचना निकाल्दै अनुमति बिना ड्रोन उडाइएकाले जनमानसमा त्रास बढुनासाथै सुरक्षा चुनौती समेत बनेको उल्लेख गरेका छन् । ड्रोन उडानलाई व्यवस्थित एवं नियमन गर्न नेपाल सरकारले सुशासन (व्यवस्थापन र संचालन) ऐनको २०६४ को दफा ४५ ले दिएको अधिकार प्रयोग गरी मानवरहित हवाई उपकरण उडान सम्बन्धी कार्यबिधि २०७५ अनुसार कसैले अनाधिकृत ड्रोन प्रयोग गरिएको पाइए कारबाही गरिने जनाइएको छ । जिल्ला भित्र कसैले अनाधिकृत ड्रोन प्रयो गरेको देखेमा जिल्लाका सुरक्षा इकाईमा खबर गर्न प्रशासनले अपिल समेत गरेको छ । मयौदपुर चाकरचौडा कृष्णनगर लगायतका क्षेत्रमा भारतीय पक्षले सुरक्षा गस्तीको नामममा अत्याधुनिक ड्रोन लडाउने गरिएको सिमाक्षेत्रका बासीन्दाहरु बताउँछन् ।",
  "fetched_at": "2025-09-14T17:52:33.364709Z",
  "id": "8d8e693b33155f4e0a79790cadf5a53bd75a5f4c86df06acf28c4cc8b9d0c2ab",
  "images": [
    "https://images.nagariknewscdn.com/2025/third-party/1745916463_dron.jpg",
    "https://images.nagariknewscdn.com/2025/third-party/1757870399_547862520_745557851635162_918325643111175194_n.jpg"
  ],
  "lang": "ne",
  "published_at": "2025-09-14T17:20:07Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "जनमानसमा त्रास फैलिएको भन्दै गैर कानुनीरुपमा ड्रोन उडाइएको पाइए काड कारबाही गर्ने उसको चेतावनी दिएको हो ।...",
  "tags": null,
  "title": "अनाधिकृत ड्रोन उडाइएको पाइए कारबाही हुने",
  "url": "https://nagariknews.nagariknetwork.com/social-affairs/action-will-be-taken-if-unauthorized-drones-are-flown-81-60.html",
  "version": 1
}
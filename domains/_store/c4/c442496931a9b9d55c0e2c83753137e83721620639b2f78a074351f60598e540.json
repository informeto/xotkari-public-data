{
  "byline": "नेपालन्युज",
  "canonical_hash": "45b185c7bc106b2835cff06573fa74b127048d8e805fed7375fdf63a42cdc3df",
  "content_html": "<p><strong>काठमाडौँ।</strong> पत्रकार एवं लेखक नेत्र पन्थीको कृति <em>लेफ्ट–राइट: सत्ता र शक्तिको ‘अ’राजनीति</em> को अंग्रेजी संस्करण प्रकाशनमा आएको छ। दुई वर्षअघि प्रकाशित नेपाली संस्करणलाई परिमार्जन र पुनर्लेखन गरेर तयार गरिएको अंग्रेजी संस्करण दसैँको अवसर पारेर प्रकाशित भएको हो।</p>\n\n\n\n<p>पुस्तकमा प्रमुख दलका शीर्ष नेताहरूले सत्ता र शक्ति प्राप्तिका लागि मूल्य–मान्यता, विधान र संविधानलाई बेवास्ता गरेर चालेका कदमहरूको विस्तृत विवेचना गरिएको छ। </p>\n\n\n\n<p>प्रकाशक <em>इन्डिगो इन्क</em>का अनुसार पुस्तकले कहिले दायाँ त कहिले बायाँ मोडिने राजनीतिक नेतृत्वको चरित्र र त्यसका दुर्भाग्यपूर्ण परिणामलाई प्रस्ट्याउने प्रयास गरेको छ। नैतिक र अनैतिकको सीमारेखा मेटिँदै गएको नेपाली राजनीतिका अन्तरकथा उजागर गर्ने पुस्तकमा पछिल्ला सत्ता समीकरणका नाटकीय घटनाक्रम, गुप्त भेटघाट र सम्झौतासमेत समेटिएका छन्।</p>\n\n\n\n<p>यसअघि लेखक पन्थीका <em>लेफ्ट–राइट: सत्ता र शक्तिको ‘अ’राजनीति</em> (२०८०), <em>डिभोर्स : प्रचण्ड र बाबुरामको</em> (२०७२), <em>माओवादीभित्र अन्तरसंघर्ष</em> (२०६९) र <em>युद्धमा प्रेम र यौन</em> (२०६६) नामक पुस्तकहरू प्रकाशित भइसकेका छन्।</p>",
  "content_text": "काठमाडौँ। पत्रकार एवं लेखक नेत्र पन्थीको कृति लेफ्ट–राइट: सत्ता र शक्तिको ‘अ’राजनीति को अंग्रेजी संस्करण प्रकाशनमा आएको छ। दुई वर्षअघि प्रकाशित नेपाली संस्करणलाई परिमार्जन र पुनर्लेखन गरेर तयार गरिएको अंग्रेजी संस्करण दसैँको अवसर पारेर प्रकाशित भएको हो। पुस्तकमा प्रमुख दलका शीर्ष नेताहरूले सत्ता र शक्ति प्राप्तिका लागि मूल्य–मान्यता, विधान र संविधानलाई बेवास्ता गरेर चालेका कदमहरूको विस्तृत विवेचना गरिएको छ। प्रकाशक इन्डिगो इन्क का अनुसार पुस्तकले कहिले दायाँ त कहिले बायाँ मोडिने राजनीतिक नेतृत्वको चरित्र र त्यसका दुर्भाग्यपूर्ण परिणामलाई प्रस्ट्याउने प्रयास गरेको छ। नैतिक र अनैतिकको सीमारेखा मेटिँदै गएको नेपाली राजनीतिका अन्तरकथा उजागर गर्ने पुस्तकमा पछिल्ला सत्ता समीकरणका नाटकीय घटनाक्रम, गुप्त भेटघाट र सम्झौतासमेत समेटिएका छन्। यसअघि लेखक पन्थीका लेफ्ट–राइट: सत्ता र शक्तिको ‘अ’राजनीति (२०८०), डिभोर्स : प्रचण्ड र बाबुरामको (२०७२), माओवादीभित्र अन्तरसंघर्ष (२०६९) र युद्धमा प्रेम र यौन (२०६६) नामक पुस्तकहरू प्रकाशित भइसकेका छन्।",
  "fetched_at": "2025-09-19T07:22:02.812865Z",
  "id": "c442496931a9b9d55c0e2c83753137e83721620639b2f78a074351f60598e540",
  "images": [],
  "lang": "en",
  "published_at": "2025-09-19T07:05:38Z",
  "source": {
    "domain": "nepalnews.com",
    "id": "nepalnews",
    "name": "Nepalnews"
  },
  "summary": "काठमाडौँ। पत्रकार एवं लेखक नेत्र पन्थीको कृति लेफ्ट–राइट: सत्ता र शक्तिको ‘अ’राजनीति को अंग्रेजी संस्करण प्रकाशनमा आएको छ। दुई वर्षअघि प्रकाशित नेपाली संस्करणलाई परिमार्जन र पुनर्लेखन गरेर तयार गरिएको अंग्रेजी संस्करण दसैँको अवसर पारेर प्रकाशित भएको हो। पुस्तकमा प्रमुख दलका शीर्ष नेताहरूले सत्ता र शक्ति प्राप्तिका लागि मूल्य–मान्यता, विधान र संविधानलाई बेवास्ता गरेर चालेका कदमहरूको [&#8230;]",
  "tags": null,
  "title": "‘लेफ्ट–राइट’को अंग्रेजी संस्करण बजारमा",
  "url": "https://nepalnews.com/2025/09/19/english-version-of-left-right-hits-the-market/",
  "version": 1
}
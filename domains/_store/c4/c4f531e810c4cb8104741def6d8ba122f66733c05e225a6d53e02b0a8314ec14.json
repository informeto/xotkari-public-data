{
  "byline": "न्युज अफ नेपाल",
  "canonical_hash": "757273e283b9b40c89cb61d7a2480242d4a1bbb25da21253ac16f768759ea5cf",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2020/12/arrest-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं । </strong></p>\n\n\n\n<p>मोरङको विराटनगर महानगरपालिका–१५ बाट प्रहरीले करिब २६२ किलो ५८० ग्राम गाँजा सहित तीन जनालाई पक्राउ गरेको छ । पक्राउ पर्नेहरूमा विराटनगर–१८ का श्याम कुमार यादव, सुनसरीकी २० वर्षीया सन्जु तामाङ र २२ वर्षीय निखिल घिमिरे रहेका छन् ।</p>\n\n\n\n<p>इलाका प्रहरी कार्यालय रानीबाट खटिएको टोलीले मे १ च ५८२६ नम्बरको बोलेरो गाडी जाँच गर्ने क्रममा गाँजा बरामद गरी सन्जु र निखिललाई पक्राउ गरेको थियो । </p>\n\n\n\n<p>अनुसन्धानको क्रममा बरामद गाँजा श्याम कुमार यादवको भएको खुलेपछि उनलाई विराटनगर–१८ आईसिपी रोडबाट पक्राउ गरिएको प्रहरीले जनाएको छ ।</p>\n\n\n\n<p>यस घटनाबारे थप अनुसन्धान भइरहेको प्रहरीले जनाएको छ ।</p>",
  "content_text": "काठमाडौं । मोरङको विराटनगर महानगरपालिका–१५ बाट प्रहरीले करिब २६२ किलो ५८० ग्राम गाँजा सहित तीन जनालाई पक्राउ गरेको छ । पक्राउ पर्नेहरूमा विराटनगर–१८ का श्याम कुमार यादव, सुनसरीकी २० वर्षीया सन्जु तामाङ र २२ वर्षीय निखिल घिमिरे रहेका छन् । इलाका प्रहरी कार्यालय रानीबाट खटिएको टोलीले मे १ च ५८२६ नम्बरको बोलेरो गाडी जाँच गर्ने क्रममा गाँजा बरामद गरी सन्जु र निखिललाई पक्राउ गरेको थियो । अनुसन्धानको क्रममा बरामद गाँजा श्याम कुमार यादवको भएको खुलेपछि उनलाई विराटनगर–१८ आईसिपी रोडबाट पक्राउ गरिएको प्रहरीले जनाएको छ । यस घटनाबारे थप अनुसन्धान भइरहेको प्रहरीले जनाएको छ ।",
  "fetched_at": "2025-09-14T11:56:59.111283Z",
  "id": "c4f531e810c4cb8104741def6d8ba122f66733c05e225a6d53e02b0a8314ec14",
  "images": [
    "https://newsofnepal.com/wp-content/uploads/2020/12/arrest-150x150.jpg"
  ],
  "lang": "ne",
  "published_at": "2025-09-14T11:13:13Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2020/12/arrest-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं । मोरङको विराटनगर महानगरपालिका–१५ बाट प्रहरीले करिब २६२ किलो ५८० ग्राम गाँजा सहित तीन जनालाई पक्राउ गरेको छ । पक्राउ पर्नेहरूमा विराटनगर–१८ का श्याम कुमार यादव, सुनसरीकी २० वर्षीया सन्जु तामाङ र २२ वर्षीय निखिल घिमिरे रहेका छन् । इलाका प्रहरी कार्यालय रानीबाट खटिएको टोलीले मे १ च ५८२६ नम्बरको बोलेरो गाडी जाँच गर्ने [&#8230;]",
  "tags": null,
  "title": "२६२ किलो गाँजा सहित ३ पक्राउ",
  "url": "https://newsofnepal.com/2025/09/14/731183/",
  "version": 1
}
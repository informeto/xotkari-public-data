{
  "byline": "राजधानी संवाददाता",
  "canonical_hash": "796936d42a58c98e7f174969a7af4f27df65b42614bdaa071bfc553bec37a997",
  "content_html": "<img alt=\"\" class=\"attachment-full size-full wp-post-image\" height=\"589\" src=\"https://rajdhanidaily.com/wp-content/uploads/2025/09/Tuwin-Khola.jpg\" style=\"float: left; margin: 0 15px 15px 0;\" width=\"1097\" />\n<p>काठमाडौं । मुग्लिन–नारायणगढ सडकखण्डको तुइन खोला पुल नजिक शुक्रबार साँझदेखि खसेको पहिरो पन्छाउने काम आज बिहानैदेखि पुन: शुरु भएको छ ।</p>\n\n\n\n<p>शुक्रबार साँझदेखि खसेको पहिरोले अवरुद्ध नारायणगढ–मुग्लिन सडकखण्ड अझै सञ्चालनमा आउन सकेको छैन । आज बिहानैदेखि मुग्लिन तर्फ र नारायणगढ तर्फबाट मेसिन परिचालन गरी पहिरो पन्छाउने कार्य शुरु भएको हो ।</p>\n\n\n\n<p>सडक डिभिजन कार्यालय भरतपुरका अनुसार ढुंगा झर्ने क्रम अझैसम्म पनि रोकिएको छैन । थप पहिरो नझरे छिटो सवारी आवागमन सञ्चालनमा ल्याउन सकिने बिहानैदेखि पहिरो पन्छाउने काम शुरु भएको छ ।</p>\n\n\n\n<p>शनिबार दिनभर लोडर र एक्साभेटर प्रयोग गरी दुवैतर्फबाट पहिरो पन्छाउने प्रयास गरे पनि शनिवार साँझ फेरि ठूलो पहिरो खसेपछि पहिरो पन्छाउने काम पनि रोकिएको थियो । शुक्रबार साँझदेखि भिरबाट सडकमा ढुंगा खसिराखेपछि पहिरो पन्छाउन समस्या भएको हो ।</p>\n\n\n\n<p>सडक सुचारु गराउन नसकिएपछि जिल्ला ट्राफिक प्रहरी कार्यालय चितवनले नारायणगढ–मुग्लिन सडकखण्ड हुँदै आउजाउ गर्ने यात्रुहरुलाई वैकल्पिक सडक प्रयोग गर्न आग्रह गरेको छ । सडक बन्द हुँदा हजारौंको संख्यामा सवारी साधनहरू रोकिएका छन् भने यात्रुहरू बाटैमा अलपत्र परेका छन् ।</p>\n<p>The post <a href=\"https://rajdhanidaily.com/id/122187/\" rel=\"nofollow\">शुक्रबारदेखि अवरुद्ध मुग्लिन–नारायणगढ सडकको पहिरो पन्छाउने काम बिहानैदेखि शुरु</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । मुग्लिन–नारायणगढ सडकखण्डको तुइन खोला पुल नजिक शुक्रबार साँझदेखि खसेको पहिरो पन्छाउने काम आज बिहानैदेखि पुन: शुरु भएको छ । शुक्रबार साँझदेखि खसेको पहिरोले अवरुद्ध नारायणगढ–मुग्लिन सडकखण्ड अझै सञ्चालनमा आउन सकेको छैन । आज बिहानैदेखि मुग्लिन तर्फ र नारायणगढ तर्फबाट मेसिन परिचालन गरी पहिरो पन्छाउने कार्य शुरु भएको हो । सडक डिभिजन कार्यालय भरतपुरका अनुसार ढुंगा झर्ने क्रम अझैसम्म पनि रोकिएको छैन । थप पहिरो नझरे छिटो सवारी आवागमन सञ्चालनमा ल्याउन सकिने बिहानैदेखि पहिरो पन्छाउने काम शुरु भएको छ । शनिबार दिनभर लोडर र एक्साभेटर प्रयोग गरी दुवैतर्फबाट पहिरो पन्छाउने प्रयास गरे पनि शनिवार साँझ फेरि ठूलो पहिरो खसेपछि पहिरो पन्छाउने काम पनि रोकिएको थियो । शुक्रबार साँझदेखि भिरबाट सडकमा ढुंगा खसिराखेपछि पहिरो पन्छाउन समस्या भएको हो । सडक सुचारु गराउन नसकिएपछि जिल्ला ट्राफिक प्रहरी कार्यालय चितवनले नारायणगढ–मुग्लिन सडकखण्ड हुँदै आउजाउ गर्ने यात्रुहरुलाई वैकल्पिक सडक प्रयोग गर्न आग्रह गरेको छ । सडक बन्द हुँदा हजारौंको संख्यामा सवारी साधनहरू रोकिएका छन् भने यात्रुहरू बाटैमा अलपत्र परेका छन् । The post शुक्रबारदेखि अवरुद्ध मुग्लिन–नारायणगढ सडकको पहिरो पन्छाउने काम बिहानैदेखि शुरु appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-21T01:52:25.847250Z",
  "id": "c4fd75cd1069d4a1eea01dc54b7dc24c9678a6191b1be949aad000107aa5bb04",
  "images": [
    "https://rajdhanidaily.com/wp-content/uploads/2025/09/Tuwin-Khola.jpg"
  ],
  "lang": "ne",
  "published_at": "2025-09-21T01:46:23Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"589\" src=\"https://rajdhanidaily.com/wp-content/uploads/2025/09/Tuwin-Khola.jpg\" style=\"float: left; margin: 0 15px 15px 0;\" width=\"1097\" />काठमाडौं । मुग्लिन–नारायणगढ सडकखण्डको तुइन खोला पुल नजिक शुक्रबार साँझदेखि खसेको पहिरो पन्छाउने काम आज बिहानैदेखि पुन: शुरु भएको छ । शुक्रबार साँझदेखि खसेको पहिरोले अवरुद्ध नारायणगढ–मुग्लिन सडकखण्ड अझै सञ्चालनमा आउन सकेको छैन । आज बिहानैदेखि मुग्लिन तर्फ र नारायणगढ तर्फबाट मेसिन परिचालन गरी पहिरो पन्छाउने कार्य शुरु भएको हो । सडक डिभिजन कार्यालय भरतपुरका [&#8230;]</p>\n<p>The post <a href=\"https://rajdhanidaily.com/id/122187/\" rel=\"nofollow\">शुक्रबारदेखि अवरुद्ध मुग्लिन–नारायणगढ सडकको पहिरो पन्छाउने काम बिहानैदेखि शुरु</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "शुक्रबारदेखि अवरुद्ध मुग्लिन–नारायणगढ सडकको पहिरो पन्छाउने काम बिहानैदेखि शुरु",
  "url": "https://rajdhanidaily.com/id/122187/",
  "version": 1
}
{
  "byline": "नागरिक",
  "canonical_hash": "18d70cc837202a89cb9a0bf613633868a9e5350c1a2c6b2af4db935039656d41",
  "content_html": "<p><img alt=\"\" src=\"https://images.nagariknewscdn.com/2025/third-party/1743345870_rajendra_lingden.jpg\" /></p><p>राप्रपाका अध्यक्ष राजेन्द्र लिङ्देनले मुलुकमा भएको ठुलो ध्वंश र विपत्तिपछि पनि गल्ती नस्वीकार्ने प्रवृत्तिप्रति कटाक्ष गरेका छन्।</p><p>सामाजिक सञ्जालमार्फत उनले यस्तो कटाक्ष गरेका हुन्। उनले लेखेका छन्, 'यत्रो ठूलो ध्वंश र विपत्तिपछि पनि गल्ती हाम्रा तर्फबाट पनि भयो होला भन्न पनि नसक्ने उल्टै धक्कु लगाउने हिम्मत चाहिँ के खाएपछि आउँछ होला?'</p><p>जेनजी आन्दोलनका क्रममा भएको आगजनी र तोडफोड तथा धनजनको ठुलो क्षतिपछि पनि कतिपयले आफ्नो गल्ती नस्वीकारेको भन्दै लिङ्देनले व्यंग्य गरेका हुन्।</p>",
  "content_text": "राप्रपाका अध्यक्ष राजेन्द्र लिङ्देनले मुलुकमा भएको ठुलो ध्वंश र विपत्तिपछि पनि गल्ती नस्वीकार्ने प्रवृत्तिप्रति कटाक्ष गरेका छन्। सामाजिक सञ्जालमार्फत उनले यस्तो कटाक्ष गरेका हुन्। उनले लेखेका छन्, 'यत्रो ठूलो ध्वंश र विपत्तिपछि पनि गल्ती हाम्रा तर्फबाट पनि भयो होला भन्न पनि नसक्ने उल्टै धक्कु लगाउने हिम्मत चाहिँ के खाएपछि आउँछ होला?' जेनजी आन्दोलनका क्रममा भएको आगजनी र तोडफोड तथा धनजनको ठुलो क्षतिपछि पनि कतिपयले आफ्नो गल्ती नस्वीकारेको भन्दै लिङ्देनले व्यंग्य गरेका हुन्।",
  "fetched_at": "2025-09-21T05:40:48.842236Z",
  "id": "70db84a02fe4352b792259c00a2b41de884030739173e2cdb1421b6933144a7b",
  "images": [
    "https://images.nagariknewscdn.com/2025/third-party/1743345870_rajendra_lingden.jpg"
  ],
  "lang": "ne",
  "published_at": "2025-09-21T05:38:12Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "राप्रपाका अध्यक्ष राजेन्द्र लिङ्देनले मुलुकमा भएको ठुलो ध्वंश र विपत्तिपछि पनि गल्ती नस्वीकार्ने प्रवृत्तिप्रति कटाक्ष गरेका छन्।...",
  "tags": null,
  "title": "लिङ्देन भन्छन् : ध्वंश र विपत्तिपछि पनि धक्कु लगाउने हिम्मत के खाएपछि आउँछ?",
  "url": "https://nagariknews.nagariknetwork.com/politics/lingden-says-what-gives-you-the-courage-to-push-back-even-after-destruction-and-disaster-70-14.html",
  "version": 1
}
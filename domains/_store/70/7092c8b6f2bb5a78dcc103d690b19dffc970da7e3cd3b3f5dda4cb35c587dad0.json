{
  "byline": "न्युज अफ नेपाल",
  "canonical_hash": "2ab453c072ac319391a5a8276c03dc5fa1b125f5be1692a06efc3a87c64f9291",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/pak-vs-ind-150x150.webp\" style=\"display: block; margin-bottom: 5px; clear: both;\" width=\"150\" />\n<p><strong>नयाँ दिल्ली, (एजेन्सी)</strong></p>\n\n\n\n<p>क्रिकेट जगतमा भारत र पाकिस्तानबीचको खेललाई ती देशका समर्थकहरूले एक लडाईंको रूपमा हेरिने गरिरहेको छ । खेल भनेको स्वच्छ हुनु पर्ने र यसमा कुनै रिस, राग, बदला हुनु हुन्न । तर, यी दुई राष्ट्रका क्रिकेटर होस् या समर्थक होस् क्रिकेट खेलमा राजनीतिक हावी हुन दिन्छन् । यसको ज्वलन्त उदाहरण दुबईमा जारी एसिया कपलाई लिन सकिन्छ ।</p>\n\n\n\n<p>प्रतियोगितामा भारत र पाकिस्तानबीच दुई पटक खेल भइसकेको छ । दुबै पटक भारतले जित हासिल गरेको छ । पहिलो समूह चरणमा र दोस्रो सुपर फोरमा भारतले पाकिस्तानलाई हराएको हो । तर, ती दुबै खेलमा भारतीय खेलाडी र पाकिस्तानी खेलाडीले एक अर्कासँग हात मिलाएनन् ।</p>\n\n\n\n<p>भारत र पाकिस्तानबीच यसै वर्ष युद्ध भएको छ । यो युद्ध चार दिनसम्म भयो र सिजफायर पनि भयो । यस युद्धपछि यी दुबै टोलीले पहिलो पटक क्रिकेटमा आमना सामना गरेका हुन् । पहिले पनि युद्ध भएको थियो र यो अप्रिलको युद्धले यी दुबै राष्ट्रमा मनमुटाव झनै बढाएको छ ।</p>\n\n\n\n<p>आइतबार भएको खेलमा पनि भारतीय ओपनर अभिषेक शर्मा र शुभमन गिल पाकिस्तानी बलरहरूसँग शब्दको युद्ध भएको थियो । दुबै तर्फबाट भनाभन भएको थियो । यसअघिको समूह चरणको खेलमा पनि भारतीय कप्तान सूर्यकुमार यादवले पाकिस्तानी खेलाडीहरूसँग हात मिलाउन अस्विकार गरेका थिए ।</p>\n\n\n\n<p>पाकिस्तानबाट चुनौती छैन</p>\n\n\n\n<p>सूर्यकुमार यादवले हालको नतिजाले भारतलाई पाकिस्तानबाट कुनै चुनौती नभएको प्रतिक्रिया दिएका छन् । यस विषयमा भारतीय कप्तान यादवले बताए–के को प्रतिद्वन्द्वीता । यदि दुई टोली १४–१५ खेलिन्छ भने वा ७–७ बराबरी जित हुन्छ भने प्रतिद्वन्द्वीता भन्न सकिन्छ । तर, एक टोलीले १०–१२ खेल जित्छ भने दोस्रोले एक वा दुई खेल जित्छ भने यसलाई कडा चुनौती भन्न सकिँदैन ।</p>\n\n\n\n<p>भारत र पाकिस्तानबीच अहिलेसम्म टी २० अन्तर्राष्ट्रियमा १५ पटक खेल भएको छ । जसमा, भारतले १२ पटक जित्दा पाकिस्ताननले केवल ३ खेलमा जित हासिल गरेको छ । दुबईमा जारी एसिया कप टी २० मा पनि भारतले दुबै खेलमा जित हासिल गरेको छ । यी टोलीबीच फाइनल पनि हुने संभावना रहेको छ ।</p>\n\n\n\n<p>लगातार सात खेलमा हार</p>\n\n\n\n<p>पछिल्लो टी २० खेलमा भारतसँग पाकिस्तान लगातार सात खेलमा पराजित भएको छ । पछिल्लो पटक भारतलाई पाकिस्तानले २०२२ टी २० एसिया कपमा हराएको थियो । यसपछि भारतले चार टी २० र तीन वानडेमा पाकिस्तानलाई हराएको छ । एक खेलकोे नतिजा आएन ।</p>",
  "content_text": "नयाँ दिल्ली, (एजेन्सी) क्रिकेट जगतमा भारत र पाकिस्तानबीचको खेललाई ती देशका समर्थकहरूले एक लडाईंको रूपमा हेरिने गरिरहेको छ । खेल भनेको स्वच्छ हुनु पर्ने र यसमा कुनै रिस, राग, बदला हुनु हुन्न । तर, यी दुई राष्ट्रका क्रिकेटर होस् या समर्थक होस् क्रिकेट खेलमा राजनीतिक हावी हुन दिन्छन् । यसको ज्वलन्त उदाहरण दुबईमा जारी एसिया कपलाई लिन सकिन्छ । प्रतियोगितामा भारत र पाकिस्तानबीच दुई पटक खेल भइसकेको छ । दुबै पटक भारतले जित हासिल गरेको छ । पहिलो समूह चरणमा र दोस्रो सुपर फोरमा भारतले पाकिस्तानलाई हराएको हो । तर, ती दुबै खेलमा भारतीय खेलाडी र पाकिस्तानी खेलाडीले एक अर्कासँग हात मिलाएनन् । भारत र पाकिस्तानबीच यसै वर्ष युद्ध भएको छ । यो युद्ध चार दिनसम्म भयो र सिजफायर पनि भयो । यस युद्धपछि यी दुबै टोलीले पहिलो पटक क्रिकेटमा आमना सामना गरेका हुन् । पहिले पनि युद्ध भएको थियो र यो अप्रिलको युद्धले यी दुबै राष्ट्रमा मनमुटाव झनै बढाएको छ । आइतबार भएको खेलमा पनि भारतीय ओपनर अभिषेक शर्मा र शुभमन गिल पाकिस्तानी बलरहरूसँग शब्दको युद्ध भएको थियो । दुबै तर्फबाट भनाभन भएको थियो । यसअघिको समूह चरणको खेलमा पनि भारतीय कप्तान सूर्यकुमार यादवले पाकिस्तानी खेलाडीहरूसँग हात मिलाउन अस्विकार गरेका थिए । पाकिस्तानबाट चुनौती छैन सूर्यकुमार यादवले हालको नतिजाले भारतलाई पाकिस्तानबाट कुनै चुनौती नभएको प्रतिक्रिया दिएका छन् । यस विषयमा भारतीय कप्तान यादवले बताए–के को प्रतिद्वन्द्वीता । यदि दुई टोली १४–१५ खेलिन्छ भने वा ७–७ बराबरी जित हुन्छ भने प्रतिद्वन्द्वीता भन्न सकिन्छ । तर, एक टोलीले १०–१२ खेल जित्छ भने दोस्रोले एक वा दुई खेल जित्छ भने यसलाई कडा चुनौती भन्न सकिँदैन । भारत र पाकिस्तानबीच अहिलेसम्म टी २० अन्तर्राष्ट्रियमा १५ पटक खेल भएको छ । जसमा, भारतले १२ पटक जित्दा पाकिस्ताननले केवल ३ खेलमा जित हासिल गरेको छ । दुबईमा जारी एसिया कप टी २० मा पनि भारतले दुबै खेलमा जित हासिल गरेको छ । यी टोलीबीच फाइनल पनि हुने संभावना रहेको छ । लगातार सात खेलमा हार पछिल्लो टी २० खेलमा भारतसँग पाकिस्तान लगातार सात खेलमा पराजित भएको छ । पछिल्लो पटक भारतलाई पाकिस्तानले २०२२ टी २० एसिया कपमा हराएको थियो । यसपछि भारतले चार टी २० र तीन वानडेमा पाकिस्तानलाई हराएको छ । एक खेलकोे नतिजा आएन ।",
  "fetched_at": "2025-09-22T14:57:26.831454Z",
  "id": "7092c8b6f2bb5a78dcc103d690b19dffc970da7e3cd3b3f5dda4cb35c587dad0",
  "images": [
    "https://newsofnepal.com/wp-content/uploads/2025/09/pak-vs-ind-150x150.webp"
  ],
  "lang": "ne",
  "published_at": "2025-09-22T14:54:14Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/pak-vs-ind-150x150.webp\" style=\"display: block; margin-bottom: 5px; clear: both;\" width=\"150\" />नयाँ दिल्ली, (एजेन्सी) क्रिकेट जगतमा भारत र पाकिस्तानबीचको खेललाई ती देशका समर्थकहरूले एक लडाईंको रूपमा हेरिने गरिरहेको छ । खेल भनेको स्वच्छ हुनु पर्ने र यसमा कुनै रिस, राग, बदला हुनु हुन्न । तर, यी दुई राष्ट्रका क्रिकेटर होस् या समर्थक होस् क्रिकेट खेलमा राजनीतिक हावी हुन दिन्छन् । यसको ज्वलन्त उदाहरण दुबईमा जारी एसिया [&#8230;]",
  "tags": null,
  "title": "भारत र पाकिस्तानी खेलाडीले हात मिलाएनन्",
  "url": "https://newsofnepal.com/2025/09/22/732675/",
  "version": 1
}
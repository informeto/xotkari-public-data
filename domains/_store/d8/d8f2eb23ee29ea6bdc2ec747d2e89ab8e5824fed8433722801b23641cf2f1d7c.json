{
  "byline": "न्युज अफ नेपाल",
  "canonical_hash": "da92c72d9bc9d3e6a855247165c84f1df73c513ea09247b81e9297155ece978f",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/aralo_1-removebg-566-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं ।</strong><br /></p>\n\n\n\n<p>वाणिज्य बैंकहरूले असोज महिनाका लागि पनि व्यक्तिगत मुद्दति निक्षेपको अधिकतम औसत ब्याजदर घटाइएको सूचना प्रकाशित गरेका छन् । भदौ महिनाको ५.५७७ प्रतिशतबिन्दुबाट असोजमा यो घटेर ५.४६३५ प्रतिशत बिन्दु पुगेको छ ।<br />२० वाणिज्य बैंकमध्ये ९ बैंकले ब्याजदर घटाएका छन् । </p>\n\n\n\n<p>प्राइम कमर्सियल बैंक, सानिमा बैंक र एभरेष्ट बैंकले ०.५ प्रतिशतबिन्दु, सिटिजन्स बैंक र एनआईसी एसियाले ०.२५ प्रतिशतबिन्दु, तथा कुमारी बैंकले ०.२ प्रतिशतबिन्दु घटाएको छ ।<br /></p>\n\n\n\n<p>त्यसैगरी, दुई बैंकले ब्याजदर बढाएका छन् । लक्ष्मी सनराइज बैंकले ०.२५ प्रतिशतबिन्दु, स्ट्याण्डर्ड चार्टर्ड बैंकले ०.०५ प्रतिशतबिन्दु बढाएका छन्। बाँकी ९ बैंकले भदौ महिनाकै दर कायम राखेका छन्। असोजमा व्यक्तिगत मुद्दति निक्षेपको अधिकतम ब्याजदर ६ प्रतिशत, न्यूनतम ५.०१ प्रतिशत रहेको छ। एनआईसी एसिया, माछापुच्छ्रे, ग्लोबल आइएमई, एनएमबि र हिमालयन बैंकले अधिकतम दरमा ब्याज दिनेछन् ।<br /></p>\n\n\n\n<p>साथै, संस्थापक मुद्दति निक्षेपको औषत ब्याजदर ०.०८८५ प्रतिशतबिन्दुले घटेको र ७ बैंकले ब्याजदर घटाए भने १३ बैंकले पूर्वै दर कायम राखेका छन् ।</p>",
  "content_text": "काठमाडौं । वाणिज्य बैंकहरूले असोज महिनाका लागि पनि व्यक्तिगत मुद्दति निक्षेपको अधिकतम औसत ब्याजदर घटाइएको सूचना प्रकाशित गरेका छन् । भदौ महिनाको ५.५७७ प्रतिशतबिन्दुबाट असोजमा यो घटेर ५.४६३५ प्रतिशत बिन्दु पुगेको छ । २० वाणिज्य बैंकमध्ये ९ बैंकले ब्याजदर घटाएका छन् । प्राइम कमर्सियल बैंक, सानिमा बैंक र एभरेष्ट बैंकले ०.५ प्रतिशतबिन्दु, सिटिजन्स बैंक र एनआईसी एसियाले ०.२५ प्रतिशतबिन्दु, तथा कुमारी बैंकले ०.२ प्रतिशतबिन्दु घटाएको छ । त्यसैगरी, दुई बैंकले ब्याजदर बढाएका छन् । लक्ष्मी सनराइज बैंकले ०.२५ प्रतिशतबिन्दु, स्ट्याण्डर्ड चार्टर्ड बैंकले ०.०५ प्रतिशतबिन्दु बढाएका छन्। बाँकी ९ बैंकले भदौ महिनाकै दर कायम राखेका छन्। असोजमा व्यक्तिगत मुद्दति निक्षेपको अधिकतम ब्याजदर ६ प्रतिशत, न्यूनतम ५.०१ प्रतिशत रहेको छ। एनआईसी एसिया, माछापुच्छ्रे, ग्लोबल आइएमई, एनएमबि र हिमालयन बैंकले अधिकतम दरमा ब्याज दिनेछन् । साथै, संस्थापक मुद्दति निक्षेपको औषत ब्याजदर ०.०८८५ प्रतिशतबिन्दुले घटेको र ७ बैंकले ब्याजदर घटाए भने १३ बैंकले पूर्वै दर कायम राखेका छन् ।",
  "fetched_at": "2025-09-17T04:43:32.748712Z",
  "id": "d8f2eb23ee29ea6bdc2ec747d2e89ab8e5824fed8433722801b23641cf2f1d7c",
  "images": [
    "https://newsofnepal.com/wp-content/uploads/2025/09/aralo_1-removebg-566-150x150.png"
  ],
  "lang": "ne",
  "published_at": "2025-09-17T04:28:08Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/aralo_1-removebg-566-150x150.png\" style=\"display: block; margin-bottom: 5px; clear: both;\" width=\"150\" />काठमाडौं । वाणिज्य बैंकहरूले असोज महिनाका लागि पनि व्यक्तिगत मुद्दति निक्षेपको अधिकतम औसत ब्याजदर घटाइएको सूचना प्रकाशित गरेका छन् । भदौ महिनाको ५.५७७ प्रतिशतबिन्दुबाट असोजमा यो घटेर ५.४६३५ प्रतिशत बिन्दु पुगेको छ ।२० वाणिज्य बैंकमध्ये ९ बैंकले ब्याजदर घटाएका छन् । प्राइम कमर्सियल बैंक, सानिमा बैंक र एभरेष्ट बैंकले ०.५ प्रतिशतबिन्दु, सिटिजन्स बैंक र एनआईसी [&#8230;]",
  "tags": null,
  "title": "ब्याजदर निरन्तर ओरालो",
  "url": "https://newsofnepal.com/2025/09/17/731722/",
  "version": 1
}
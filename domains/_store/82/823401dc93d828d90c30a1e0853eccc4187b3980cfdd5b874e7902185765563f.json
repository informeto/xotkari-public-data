{
  "byline": "राजधानी संवाददाता",
  "canonical_hash": "b4b2ac10f4c43acbb2369e02976089d0bc878ab3b872e1dda24f00b6085fb385",
  "content_html": "<img alt=\"\" class=\"attachment-full size-full wp-post-image\" height=\"590\" src=\"https://rajdhanidaily.com/wp-content/uploads/2025/09/noc-sigamal-help-photo-1.jpg\" style=\"float: left; margin: 0 15px 15px 0;\" width=\"1280\" />\n<p>काठमाडौं । जेनजी पुस्ताको आन्दोलनका क्रममा निधन भएका पाँच जनाको परिवार र घाइते सात जनालाई नेपाल आयल निगम हवाई इन्धन डिपो सिनामंगलका कर्मचारीले नगद सहयोग गरेका छन् । हवाई इन्धन डिपोका कर्मचारीले शहीद परिवारलाई १ लाख २० हजार ५ सय ५० र घाइतेलाई १ लाख ५ हजार रुपैयाँ आर्थिक सहयोग गरेका हुन् ।</p>\n\n\n\n<p>डिपोका प्रमुख प्रदीपकुमार यादव, उपनिर्देशक रामहरि निरौला, लेखाप्रमुख प्रवेश पाठकसहित सम्पूर्ण कर्मचारीले अभियान नै चलाएर सहयोग गरेका हुन् ।</p>\n\n\n\n<p>आन्दोलनका शहीद सुभाष बोहोरा, ओजन बुढा, दिपेश सुनुवारको परिवारलाई प्रतिपरिवार २५ हजार रुपैयाँका दरले, महेश बुढाथोकीको परिवारलाई ३० हजार र अभिषेक चौलागाईंको परिवारलाई नगद १५ हजार ५ सय ५० रुपैयाँ सहयोग गरिएको उपनिर्देशक रामहरि निरौलाले राजधानी दैनिकलाई बताए ।</p>\n\n\n\n<p>त्यसैगरी, घाइते गुल्मी घर भई काठमाडौं बस्ने सुभाष अर्याल, कैलाली घर भई काठमाडौं बस्ने ऋषिकेश यादव, गोरखाका रोशन रेग्मी, रुकुम पश्चिमका जगदीश परियार, नुवाकोटका दीपेश नेपाली र काभ्रेपलाञ्चोक घर भई काठमाडौंमा रिक्सा चलाउँदै आएका कुमार दाहालसहित सबैलाई प्रतिव्यक्ति १५ हजारका दरले सहयोग गरिएको हवाई इन्धन डिपोका उपनिर्देशक निरौलाले बताए ।</p>\n<p>The post <a href=\"https://rajdhanidaily.com/id/122170/\" rel=\"nofollow\">शहीद परिवार र घाइतेलाई हवाई इन्धन डिपोको सहयोग</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । जेनजी पुस्ताको आन्दोलनका क्रममा निधन भएका पाँच जनाको परिवार र घाइते सात जनालाई नेपाल आयल निगम हवाई इन्धन डिपो सिनामंगलका कर्मचारीले नगद सहयोग गरेका छन् । हवाई इन्धन डिपोका कर्मचारीले शहीद परिवारलाई १ लाख २० हजार ५ सय ५० र घाइतेलाई १ लाख ५ हजार रुपैयाँ आर्थिक सहयोग गरेका हुन् । डिपोका प्रमुख प्रदीपकुमार यादव, उपनिर्देशक रामहरि निरौला, लेखाप्रमुख प्रवेश पाठकसहित सम्पूर्ण कर्मचारीले अभियान नै चलाएर सहयोग गरेका हुन् । आन्दोलनका शहीद सुभाष बोहोरा, ओजन बुढा, दिपेश सुनुवारको परिवारलाई प्रतिपरिवार २५ हजार रुपैयाँका दरले, महेश बुढाथोकीको परिवारलाई ३० हजार र अभिषेक चौलागाईंको परिवारलाई नगद १५ हजार ५ सय ५० रुपैयाँ सहयोग गरिएको उपनिर्देशक रामहरि निरौलाले राजधानी दैनिकलाई बताए । त्यसैगरी, घाइते गुल्मी घर भई काठमाडौं बस्ने सुभाष अर्याल, कैलाली घर भई काठमाडौं बस्ने ऋषिकेश यादव, गोरखाका रोशन रेग्मी, रुकुम पश्चिमका जगदीश परियार, नुवाकोटका दीपेश नेपाली र काभ्रेपलाञ्चोक घर भई काठमाडौंमा रिक्सा चलाउँदै आएका कुमार दाहालसहित सबैलाई प्रतिव्यक्ति १५ हजारका दरले सहयोग गरिएको हवाई इन्धन डिपोका उपनिर्देशक निरौलाले बताए । The post शहीद परिवार र घाइतेलाई हवाई इन्धन डिपोको सहयोग appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-19T23:52:30.174520Z",
  "id": "823401dc93d828d90c30a1e0853eccc4187b3980cfdd5b874e7902185765563f",
  "images": [
    "https://rajdhanidaily.com/wp-content/uploads/2025/09/noc-sigamal-help-photo-1.jpg"
  ],
  "lang": "ne",
  "published_at": "2025-09-19T23:44:04Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"590\" src=\"https://rajdhanidaily.com/wp-content/uploads/2025/09/noc-sigamal-help-photo-1.jpg\" style=\"float: left; margin: 0 15px 15px 0;\" width=\"1280\" />काठमाडौं । जेनजी पुस्ताको आन्दोलनका क्रममा निधन भएका पाँच जनाको परिवार र घाइते सात जनालाई नेपाल आयल निगम हवाई इन्धन डिपो सिनामंगलका कर्मचारीले नगद सहयोग गरेका छन् । हवाई इन्धन डिपोका कर्मचारीले शहीद परिवारलाई १ लाख २० हजार ५ सय ५० र घाइतेलाई १ लाख ५ हजार रुपैयाँ आर्थिक सहयोग गरेका हुन् । डिपोका प्रमुख [&#8230;]</p>\n<p>The post <a href=\"https://rajdhanidaily.com/id/122170/\" rel=\"nofollow\">शहीद परिवार र घाइतेलाई हवाई इन्धन डिपोको सहयोग</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "शहीद परिवार र घाइतेलाई हवाई इन्धन डिपोको सहयोग",
  "url": "https://rajdhanidaily.com/id/122170/",
  "version": 1
}
{
  "byline": "Bhupendra GC",
  "canonical_hash": "364d91dac0b814b166b36c0f3def769c3edd4e121d5113ec0fee5cfb14c2a503",
  "content_html": "<p><br />एजेन्सी &#8211; <strong>बंगलादेशले एसिसी टि ट्वावान्टी एसिया कपको सुपर फोरमा श्रीलंकालाई ४ विकेटले हराएकोछ । समूह बी मा एकतर्फी हार ब्यहोरेको बंगलादेशले सुपर फोरमा श्रीलंकासँग बदला लिएकोछ ।</strong></p>\n\n\n\n<p>जित्नलाई १ सय ६९ रनको लक्ष्य पछयाएको बंगलादेशले १९.५ ओभरमा ६ विकेट गुमाउँदै पूरा गर्यो । बंगलादेशका ओपनर सैफ हसनले ४५ बलमा २ चौका र ४ छक्कासहित सर्वाधिक ६१ रन बनाए । तान्जिद हसन डक र कप्तान लिटन दास २३ रनमा आउट भए ।</p>\n\n\n\n<p>तोव्हिद ह्र्दोयले ३७ बलमा ४ चौका र २ छक्कासहित ५८ रनको योगदान दिए । </p>\n\n\n\n<p>श्रीलंकाका वानिन्दु हसरंगा र दासुन शानकाले २-२ तथा दुश्मन्था चामिरा र नुवान थुसराले १-१ विकेट लिए</p>\n\n\n\n<p>त्यसअघि दुबई क्रिकेट रंगशालामा टस हारेर पहिला ब्याटिङको निम्तो पाएको श्रीलंकाले निर्धारित २० ओभरमा ७ विकेट गुमाउँदै १ सय ६८ रन बनायो । श्रीलंकाका मध्यक्रमका ब्याटर दासुन शानकाले ३७ बलमा ३ चौका र ६ छक्कासहित ६४ रनको अविजित इनिङ खेले ।</p>\n\n\n\n<p>ओपनर कुशल मेन्डिस २५ बलमा १ चौका र ३ छक्कासहित ३४, पाथुम निसांका २२, कुशल परेरा १६ र चरिथ असलंका २१ रनमा आउट भए ।</p>\n\n\n\n<p>बंगलादेशका मुश्ताफिजुर रहमानले ४ ओभरमा २० रन खर्चेर ३ विकेट लिए । मेहेदी हसनले २ र तस्किन अहमदले १-१ विकेटलिए ।</p>\n\n\n\n<p>सुपर फोरमा बंगलादेशले अब बुधबार भारत र बिहीबार पाकिस्तानसँग खेल्नेछ । श्रीलंकाले सुपर फोरमा अब मंगलबार पाकिस्तान र शुक्रबार भारतसँग खेल्नेछ । भारत र पाकिस्तान आइतबार खेल्दैछन । सुपर फोरका शिर्ष दुई टोलि अर्को आइतबार फाइनल खेल्नेछन ।</p><p>The post <a href=\"https://www.hamrokhelkud.com/cricket/165860.html\">श्रीलंकामाथि बंगलादेशको रोमाञ्चक जित</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – बंगलादेशले एसिसी टि ट्वावान्टी एसिया कपको सुपर फोरमा श्रीलंकालाई ४ विकेटले हराएकोछ । समूह बी मा एकतर्फी हार ब्यहोरेको बंगलादेशले सुपर फोरमा श्रीलंकासँग बदला लिएकोछ । जित्नलाई १ सय ६९ रनको लक्ष्य पछयाएको बंगलादेशले १९.५ ओभरमा ६ विकेट गुमाउँदै पूरा गर्यो । बंगलादेशका ओपनर सैफ हसनले ४५ बलमा २ चौका र ४ छक्कासहित सर्वाधिक ६१ रन बनाए । तान्जिद हसन डक र कप्तान लिटन दास २३ रनमा आउट भए । तोव्हिद ह्र्दोयले ३७ बलमा ४ चौका र २ छक्कासहित ५८ रनको योगदान दिए । श्रीलंकाका वानिन्दु हसरंगा र दासुन शानकाले २-२ तथा दुश्मन्था चामिरा र नुवान थुसराले १-१ विकेट लिए त्यसअघि दुबई क्रिकेट रंगशालामा टस हारेर पहिला ब्याटिङको निम्तो पाएको श्रीलंकाले निर्धारित २० ओभरमा ७ विकेट गुमाउँदै १ सय ६८ रन बनायो । श्रीलंकाका मध्यक्रमका ब्याटर दासुन शानकाले ३७ बलमा ३ चौका र ६ छक्कासहित ६४ रनको अविजित इनिङ खेले । ओपनर कुशल मेन्डिस २५ बलमा १ चौका र ३ छक्कासहित ३४, पाथुम निसांका २२, कुशल परेरा १६ र चरिथ असलंका २१ रनमा आउट भए । बंगलादेशका मुश्ताफिजुर रहमानले ४ ओभरमा २० रन खर्चेर ३ विकेट लिए । मेहेदी हसनले २ र तस्किन अहमदले १-१ विकेटलिए । सुपर फोरमा बंगलादेशले अब बुधबार भारत र बिहीबार पाकिस्तानसँग खेल्नेछ । श्रीलंकाले सुपर फोरमा अब मंगलबार पाकिस्तान र शुक्रबार भारतसँग खेल्नेछ । भारत र पाकिस्तान आइतबार खेल्दैछन । सुपर फोरका शिर्ष दुई टोलि अर्को आइतबार फाइनल खेल्नेछन । The post श्रीलंकामाथि बंगलादेशको रोमाञ्चक जित first appeared on हाम्रो खेलकुद .",
  "fetched_at": "2025-09-20T18:44:07.543440Z",
  "id": "2a28914809803e89fd8ff07a070471d1e3dd54185063f34d4c45ac796271b737",
  "images": [],
  "lang": "ne",
  "published_at": "2025-09-20T18:35:15Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; बंगलादेशले एसिसी टि ट्वावान्टी एसिया कपको सुपर फोरमा श्रीलंकालाई ४ विकेटले हराएकोछ । समूह बी मा एकतर्फी हार ब्यहोरेको बंगलादेशले सुपर फोरमा श्रीलंकासँग बदला लिएकोछ । जित्नलाई १ सय ६९ रनको लक्ष्य पछयाएको बंगलादेशले १९.५ ओभरमा ६ विकेट गुमाउँदै पूरा गर्यो । बंगलादेशका ओपनर सैफ हसनले ४५ बलमा २ चौका र ४ छक्कासहित [&#8230;]</p>\n<p>The post <a href=\"https://www.hamrokhelkud.com/cricket/165860.html\">श्रीलंकामाथि बंगलादेशको रोमाञ्चक जित</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "श्रीलंकामाथि बंगलादेशको रोमाञ्चक जित",
  "url": "https://www.hamrokhelkud.com/cricket/165860.html",
  "version": 1
}
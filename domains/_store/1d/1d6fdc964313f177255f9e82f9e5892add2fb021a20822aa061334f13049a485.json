{
  "byline": "राजधानी समाचारदाता",
  "canonical_hash": "74c83dae5556b0265c9fa5180b6f0d4e62ec9f317ebe5470d3479d0335a562c0",
  "content_html": "<img alt=\"\" class=\"attachment-full size-full wp-post-image\" height=\"354\" src=\"https://rajdhanidaily.com/wp-content/uploads/2025/09/nepalko-jaya-hosh.jpg\" style=\"float: left; margin: 0 15px 15px 0;\" width=\"689\" />\n<p>काठमाडौं । मुलुकमा बढ्दो भ्रष्टाचार र बेथिति विरुद्ध यसै साता ‘जेनजी’ पुस्ताले गरेको आन्दोलन पछि नेपालीको राजनीतिमा व्यापक उथल पुथल आएको छ । अझै तरल अवस्थामै रहेको नेपालको शान्तिको लागि गायक सत्यराज आचार्य र गायिका निशा देसारको स्वरमा राष्ट्रिय भावले ओतप्रोत गीत यति बेला सार्वजनिक गरिएको छ ।</p>\n\n\n\n<p>‘नेपालको जय जय नेपालीको जय…’ गीतको भिडियोलाई ओएसआर डिजिटलबाट सार्वजनिक गरिएको छ । गीतको रचना सशस्त्र प्रहरी बल महानिरिक्षक राजु अर्यालले गरेका हुन् । गीतमा राष्ट्रको समुन्नतको लागि सबै क्षेत्रबाट पहल हुनु पर्ने कुरा उल्लेख गरिएको छ । नरेन्द्र वियोगीले संगीत संयोजन गरेको यो गीतलाई नरेन्द्रकै वेभ स्टुडियोमा रेकर्ड गरिएको हो ।</p>\n\n\n\n<p>यो गीतको भिडियोमा खेलाडीदेखि विभिन्न पेसाका व्यक्तिहरूलाई समेटिएको छ । राष्ट्रिय महिला फुटबल खेलाडी एञ्जिला तुम्बापो सुब्बा, सावित्री भण्डारीसहितको टोली, अग्रज खेलाडी दीपक विष्ट, सञ्चारकर्मी नरेश भट्टराईसहित विभिन्न व्यक्तिको अभिनय भिडियोमा देख्न पाइन्छ । भिडियोलाई युवराज वाइबा र दीपक कोइरालाले निर्देशन गरेका हुन् । निसाल पौडेल, ओम प्रसाईँ, सुजन दाहालको छायांकन रहेको यो गीतको भिडियोलाई विकास दाहालले सम्पादन गरेका हुन् ।</p>\n<p>The post <a href=\"https://rajdhanidaily.com/id/122134/\" rel=\"nofollow\">नेपालको जय भन्दै आए सत्यराज र निशा</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । मुलुकमा बढ्दो भ्रष्टाचार र बेथिति विरुद्ध यसै साता ‘जेनजी’ पुस्ताले गरेको आन्दोलन पछि नेपालीको राजनीतिमा व्यापक उथल पुथल आएको छ । अझै तरल अवस्थामै रहेको नेपालको शान्तिको लागि गायक सत्यराज आचार्य र गायिका निशा देसारको स्वरमा राष्ट्रिय भावले ओतप्रोत गीत यति बेला सार्वजनिक गरिएको छ । ‘नेपालको जय जय नेपालीको जय…’ गीतको भिडियोलाई ओएसआर डिजिटलबाट सार्वजनिक गरिएको छ । गीतको रचना सशस्त्र प्रहरी बल महानिरिक्षक राजु अर्यालले गरेका हुन् । गीतमा राष्ट्रको समुन्नतको लागि सबै क्षेत्रबाट पहल हुनु पर्ने कुरा उल्लेख गरिएको छ । नरेन्द्र वियोगीले संगीत संयोजन गरेको यो गीतलाई नरेन्द्रकै वेभ स्टुडियोमा रेकर्ड गरिएको हो । यो गीतको भिडियोमा खेलाडीदेखि विभिन्न पेसाका व्यक्तिहरूलाई समेटिएको छ । राष्ट्रिय महिला फुटबल खेलाडी एञ्जिला तुम्बापो सुब्बा, सावित्री भण्डारीसहितको टोली, अग्रज खेलाडी दीपक विष्ट, सञ्चारकर्मी नरेश भट्टराईसहित विभिन्न व्यक्तिको अभिनय भिडियोमा देख्न पाइन्छ । भिडियोलाई युवराज वाइबा र दीपक कोइरालाले निर्देशन गरेका हुन् । निसाल पौडेल, ओम प्रसाईँ, सुजन दाहालको छायांकन रहेको यो गीतको भिडियोलाई विकास दाहालले सम्पादन गरेका हुन् । The post नेपालको जय भन्दै आए सत्यराज र निशा appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-19T07:52:59.090166Z",
  "id": "1d6fdc964313f177255f9e82f9e5892add2fb021a20822aa061334f13049a485",
  "images": [
    "https://rajdhanidaily.com/wp-content/uploads/2025/09/nepalko-jaya-hosh.jpg"
  ],
  "lang": "ne",
  "published_at": "2025-09-19T07:48:07Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"354\" src=\"https://rajdhanidaily.com/wp-content/uploads/2025/09/nepalko-jaya-hosh.jpg\" style=\"float: left; margin: 0 15px 15px 0;\" width=\"689\" />काठमाडौं । मुलुकमा बढ्दो भ्रष्टाचार र बेथिति विरुद्ध यसै साता ‘जेनजी’ पुस्ताले गरेको आन्दोलन पछि नेपालीको राजनीतिमा व्यापक उथल पुथल आएको छ । अझै तरल अवस्थामै रहेको नेपालको शान्तिको लागि गायक सत्यराज आचार्य र गायिका निशा देसारको स्वरमा राष्ट्रिय भावले ओतप्रोत गीत यति बेला सार्वजनिक गरिएको छ । ‘नेपालको जय जय नेपालीको जय…’ गीतको भिडियोलाई [&#8230;]</p>\n<p>The post <a href=\"https://rajdhanidaily.com/id/122134/\" rel=\"nofollow\">नेपालको जय भन्दै आए सत्यराज र निशा</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "नेपालको जय भन्दै आए सत्यराज र निशा",
  "url": "https://rajdhanidaily.com/id/122134/",
  "version": 1
}
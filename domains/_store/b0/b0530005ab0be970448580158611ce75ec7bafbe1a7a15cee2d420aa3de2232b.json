{
  "byline": "राजधानी समाचारदाता",
  "canonical_hash": "910966542830d0b3a6f7f1af219712ebed39946f0508087fb9a004ceefeeea06",
  "content_html": "<img alt=\"\" class=\"attachment-full size-full wp-post-image\" height=\"2048\" src=\"https://rajdhanidaily.com/wp-content/uploads/2025/09/4bc21291-0e92-45e0-9876-914d331e6f87.jpeg\" style=\"float: left; margin: 0 15px 15px 0;\" width=\"1536\" />\n<p>धनगढी । जेन्जी प्रदर्शनका क्रममा सहादत प्राप्त गरेकाहरूको सम्मानमा कैलालीको धनगढी उपमहागरपालकाले यहाँको एक सडकको नाम ‘जेन्जी मार्ग’ राख्ने भएको छ ।</p>\n\n\n\n<p>प्रदर्शनका क्रममा ज्यान गुमाएकाहरूको सम्मानमा धनगढीको एक सडकको नाम ‘जेन्जी मार्ग’ राख्नको लागि कार्यपालिका बैठकमा प्रस्ताव लगिने नगरप्रमुख गोपाल हमालले बताए । देशमा व्याप्त भ्रष्टाचारविरुद्ध सुशासनको माग राख्दै जेन्जी भदौ २३ र २४ गते प्रदर्शन गरेका थिए ।</p>\n\n\n\n<p>बुधबार सामाजिक सञ्जालमा एक पोष्ट सार्वजनिक गर्दै नगरप्रमुख हमालले भनेका छन्– ‘न्याय, अधिकार र परिवर्तनका लागि आफ्नो अमूल्य जीवन समर्पण गर्नेहरूको सम्मानमा धनगढी– १, जोशी मेडिकल भएको चोक देखि पार्कमोड कबर्ड हल हुँदै शहीद गेट क्याम्पस रोड छुने सडक (धनगढी उपमहानगरपालिकाद्वारा महिला उद्यम बजार सञ्चालन गरेको क्षेत्र)सम्म जेन्जी मार्ग नामाकरणका लागि कार्यपालिका बैठकमा प्रस्ताव लग्ने विषय सम्पूर्णलाई जानकारी गर्दछु । साथै त्यस सडक क्षेत्रलाई जेन्जी मार्ग नाम प्रयोग गर्न हुन सम्पूर्ण नगरवासीमा अपील गर्दछौं ।’</p>\n\n\n\n<p>नगरप्रमुख हमालले जेन्जी आन्दोलनमा शहीद हुनुभएका सम्पूर्ण वीर आत्माहरूप्रति भावपूर्ण श्रद्धाञ्जली अर्पण गर्दै भनेका छन्– ‘तपाईँहरूको बलिदान केवल इतिहासको पानामा मात्र सीमित नभई यो देशका प्रत्येक युवाको मुटुमा दीप बनेर जलिरहनेछ । न्याय, अधिकार र परिवर्तनका लागि आफ्नो अमूल्य जीवन समर्पण गर्ने तपाईँहरूको साहस हामी सबैका लागि प्रेरणाको ज्योति बनेर सधैँ चम्किरहनेछ ।’</p>\n<p>The post <a href=\"https://rajdhanidaily.com/id/122004/\" rel=\"nofollow\">धनगढीको पार्कमोडदेखि कभर्डहलसम्मको सडकलाई &#8216;जेन्जी मार्ग&#8217; नामाकरण गरिने</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "धनगढी । जेन्जी प्रदर्शनका क्रममा सहादत प्राप्त गरेकाहरूको सम्मानमा कैलालीको धनगढी उपमहागरपालकाले यहाँको एक सडकको नाम ‘जेन्जी मार्ग’ राख्ने भएको छ । प्रदर्शनका क्रममा ज्यान गुमाएकाहरूको सम्मानमा धनगढीको एक सडकको नाम ‘जेन्जी मार्ग’ राख्नको लागि कार्यपालिका बैठकमा प्रस्ताव लगिने नगरप्रमुख गोपाल हमालले बताए । देशमा व्याप्त भ्रष्टाचारविरुद्ध सुशासनको माग राख्दै जेन्जी भदौ २३ र २४ गते प्रदर्शन गरेका थिए । बुधबार सामाजिक सञ्जालमा एक पोष्ट सार्वजनिक गर्दै नगरप्रमुख हमालले भनेका छन्– ‘न्याय, अधिकार र परिवर्तनका लागि आफ्नो अमूल्य जीवन समर्पण गर्नेहरूको सम्मानमा धनगढी– १, जोशी मेडिकल भएको चोक देखि पार्कमोड कबर्ड हल हुँदै शहीद गेट क्याम्पस रोड छुने सडक (धनगढी उपमहानगरपालिकाद्वारा महिला उद्यम बजार सञ्चालन गरेको क्षेत्र)सम्म जेन्जी मार्ग नामाकरणका लागि कार्यपालिका बैठकमा प्रस्ताव लग्ने विषय सम्पूर्णलाई जानकारी गर्दछु । साथै त्यस सडक क्षेत्रलाई जेन्जी मार्ग नाम प्रयोग गर्न हुन सम्पूर्ण नगरवासीमा अपील गर्दछौं ।’ नगरप्रमुख हमालले जेन्जी आन्दोलनमा शहीद हुनुभएका सम्पूर्ण वीर आत्माहरूप्रति भावपूर्ण श्रद्धाञ्जली अर्पण गर्दै भनेका छन्– ‘तपाईँहरूको बलिदान केवल इतिहासको पानामा मात्र सीमित नभई यो देशका प्रत्येक युवाको मुटुमा दीप बनेर जलिरहनेछ । न्याय, अधिकार र परिवर्तनका लागि आफ्नो अमूल्य जीवन समर्पण गर्ने तपाईँहरूको साहस हामी सबैका लागि प्रेरणाको ज्योति बनेर सधैँ चम्किरहनेछ ।’ The post धनगढीको पार्कमोडदेखि कभर्डहलसम्मको सडकलाई ‘जेन्जी मार्ग’ नामाकरण गरिने appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-17T10:22:37.349472Z",
  "id": "b0530005ab0be970448580158611ce75ec7bafbe1a7a15cee2d420aa3de2232b",
  "images": [
    "https://rajdhanidaily.com/wp-content/uploads/2025/09/4bc21291-0e92-45e0-9876-914d331e6f87.jpeg"
  ],
  "lang": "ne",
  "published_at": "2025-09-17T10:03:17Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"2048\" src=\"https://rajdhanidaily.com/wp-content/uploads/2025/09/4bc21291-0e92-45e0-9876-914d331e6f87.jpeg\" style=\"float: left; margin: 0 15px 15px 0;\" width=\"1536\" />धनगढी । जेन्जी प्रदर्शनका क्रममा सहादत प्राप्त गरेकाहरूको सम्मानमा कैलालीको धनगढी उपमहागरपालकाले यहाँको एक सडकको नाम ‘जेन्जी मार्ग’ राख्ने भएको छ । प्रदर्शनका क्रममा ज्यान गुमाएकाहरूको सम्मानमा धनगढीको एक सडकको नाम ‘जेन्जी मार्ग’ राख्नको लागि कार्यपालिका बैठकमा प्रस्ताव लगिने नगरप्रमुख गोपाल हमालले बताए । देशमा व्याप्त भ्रष्टाचारविरुद्ध सुशासनको माग राख्दै जेन्जी भदौ २३ र २४ [&#8230;]</p>\n<p>The post <a href=\"https://rajdhanidaily.com/id/122004/\" rel=\"nofollow\">धनगढीको पार्कमोडदेखि कभर्डहलसम्मको सडकलाई &#8216;जेन्जी मार्ग&#8217; नामाकरण गरिने</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "धनगढीको पार्कमोडदेखि कभर्डहलसम्मको सडकलाई ‘जेन्जी मार्ग’ नामाकरण गरिने",
  "url": "https://rajdhanidaily.com/id/122004/",
  "version": 1
}
{
  "byline": "Bhupendra GC",
  "canonical_hash": "e3a5735f1590365e9ff6132a0e49ff18e358bd2a34ebe40127f8052e49f1f8ef",
  "content_html": "<p>एजेन्सी &#8211; घरेलु टोली इंग्ल्यान्ड र दक्षिण अफ्रिकाले तीन खेलको टी-२० आई सिरिज उपाधि बाँडेका छन् । तेस्रो तथा अन्तिम टी-२० आई खेल आईतबार राती वर्षाको कारण हुन नसकेपछि खेल रद्द भएको थियो ।</p>\n\n\n\n<p>इंग्ल्यान्डको नोटिंघममा नेपाली समय अनुसार राती ८ : ३० मा खेल सुरु हुनुपर्ने तालिका भएपनि लामो समयसम्म वर्षाको कारण खेल हुन नसकेपछि रद्द भएको थियो । पहिलो खेल दक्षिण अफ्रिकाले डकवर्थ लेविस पद्धतिको आधारमा १४ रनले जितेको थियो । दोस्रो खेलमा इंग्ल्यान्ड १ सय ४६ रनले विजयी हुँदै सिरिजमा १-१ को बराबरी गरेको थियो ।</p>\n\n\n\n<p>दोस्रो खेलमा इंग्ल्यान्डले २ विकेट गुमाउँदै ३ सय ३ रन बनाएको थियो । ओपनर फिलिप साल्टले ६० बलमा १ सय ४१ रनको अविजित इनिंग खेलेका थिए । अर्का ओपनर जस बटलरले ३० बलमा ८३ रनको आक्रामक इनिंग खेलेका थिए ।</p>\n\n\n\n<p>त्यसअघि भएको तीन खेलको ओडीआई सिरिज भने दक्षिण अफ्रिकाले २-१ ले जितेको थियो । अव दक्षिण अफ्रिकाले एक मात्रै टी-२० आई खेल नामिबियासँग ११ अक्टोबरमा खेल्नेछ । त्यसपछि दक्षिण अफ्रिका दुई टेस्ट, समान तीन टी-२० आई र ओडीआई सिरिज खेल्न पाकिस्तान जानेछ ।</p>\n\n\n\n<p>इंग्ल्यान्डले भने १७, १९ र २१ सेप्टेम्बरमा आयरल्यान्डसँग टी-२० आई सिरिज खेल्नेछ । इंग्ल्यान्डको दोस्रो रोजाईको टोली खेल्नेछ । त्यसपछि समान तीन ओडीआई र टी-२० आई सिरिज खेल्न न्युजिल्यान्ड जाने तालिका छ ।</p><p>The post <a href=\"https://www.hamrokhelkud.com/cricket/165688.html\">इंग्ल्यान्ड र दक्षिण अफ्रिकाले उपाधि बाँडे</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – घरेलु टोली इंग्ल्यान्ड र दक्षिण अफ्रिकाले तीन खेलको टी-२० आई सिरिज उपाधि बाँडेका छन् । तेस्रो तथा अन्तिम टी-२० आई खेल आईतबार राती वर्षाको कारण हुन नसकेपछि खेल रद्द भएको थियो । इंग्ल्यान्डको नोटिंघममा नेपाली समय अनुसार राती ८ : ३० मा खेल सुरु हुनुपर्ने तालिका भएपनि लामो समयसम्म वर्षाको कारण खेल हुन नसकेपछि रद्द भएको थियो । पहिलो खेल दक्षिण अफ्रिकाले डकवर्थ लेविस पद्धतिको आधारमा १४ रनले जितेको थियो । दोस्रो खेलमा इंग्ल्यान्ड १ सय ४६ रनले विजयी हुँदै सिरिजमा १-१ को बराबरी गरेको थियो । दोस्रो खेलमा इंग्ल्यान्डले २ विकेट गुमाउँदै ३ सय ३ रन बनाएको थियो । ओपनर फिलिप साल्टले ६० बलमा १ सय ४१ रनको अविजित इनिंग खेलेका थिए । अर्का ओपनर जस बटलरले ३० बलमा ८३ रनको आक्रामक इनिंग खेलेका थिए । त्यसअघि भएको तीन खेलको ओडीआई सिरिज भने दक्षिण अफ्रिकाले २-१ ले जितेको थियो । अव दक्षिण अफ्रिकाले एक मात्रै टी-२० आई खेल नामिबियासँग ११ अक्टोबरमा खेल्नेछ । त्यसपछि दक्षिण अफ्रिका दुई टेस्ट, समान तीन टी-२० आई र ओडीआई सिरिज खेल्न पाकिस्तान जानेछ । इंग्ल्यान्डले भने १७, १९ र २१ सेप्टेम्बरमा आयरल्यान्डसँग टी-२० आई सिरिज खेल्नेछ । इंग्ल्यान्डको दोस्रो रोजाईको टोली खेल्नेछ । त्यसपछि समान तीन ओडीआई र टी-२० आई सिरिज खेल्न न्युजिल्यान्ड जाने तालिका छ । The post इंग्ल्यान्ड र दक्षिण अफ्रिकाले उपाधि बाँडे first appeared on हाम्रो खेलकुद .",
  "fetched_at": "2025-09-14T17:08:35.589750Z",
  "id": "b04000d23fb44e53fbee0661241aee7bd111a9fd6e755bad7283a193778285a2",
  "images": [],
  "lang": "ne",
  "published_at": "2025-09-14T17:08:16Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; घरेलु टोली इंग्ल्यान्ड र दक्षिण अफ्रिकाले तीन खेलको टी-२० आई सिरिज उपाधि बाँडेका छन् । तेस्रो तथा अन्तिम टी-२० आई खेल आईतबार राती वर्षाको कारण हुन नसकेपछि खेल रद्द भएको थियो । इंग्ल्यान्डको नोटिंघममा नेपाली समय अनुसार राती ८ : ३० मा खेल सुरु हुनुपर्ने तालिका भएपनि लामो समयसम्म वर्षाको कारण खेल हुन [&#8230;]</p>\n<p>The post <a href=\"https://www.hamrokhelkud.com/cricket/165688.html\">इंग्ल्यान्ड र दक्षिण अफ्रिकाले उपाधि बाँडे</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "इंग्ल्यान्ड र दक्षिण अफ्रिकाले उपाधि बाँडे",
  "url": "https://www.hamrokhelkud.com/cricket/165688.html",
  "version": 1
}
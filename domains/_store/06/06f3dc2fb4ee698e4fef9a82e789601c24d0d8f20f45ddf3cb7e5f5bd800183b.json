{
  "byline": "नागरिक",
  "canonical_hash": "76f691028e29807b3f8c174d4bb7c4d235e11ff14db453f06c5e1ce27674ecca",
  "content_html": "<p><img alt=\"\" src=\"https://images.nagariknewscdn.com/2024/third-party/1758273892_Ishwor_Pokhrel.jpg\" /></p><p>नेकपा एमालेका वरिष्ठ उपाध्यक्ष ईश्वर पोखरेलले इच्छाशक्ति थप मजबुद बनाएर अघि बढ्ने बताएका छन् ।  </p><p>संविधान दिवसको अवसरमा पार्टी कार्यालयमा आयोजित कार्यक्रमलाई सम्बोधन गर्दै वरिष्ठ उपाध्यक्ष पोखरेलले कार्यालय डढेर खरानी भए पनि इच्छाशक्ति नमरेको बताए ।  </p><p>उनले कार्यक्रममा भने, ‘यो चुनौती देखेर आत्तिनु र हताश हुनुपर्दैन । यो चुनौती सामना गरेर नेकपा एमाले फेरि अगाडी बढ्छ । हाम्रो कार्यालय डढेर खरानी भयो । तर हाम्रो इच्छाशक्ति मरेको छैन । हाम्रो इच्छाशक्ति कहिले मर्ने छैन ।’</p><p>मुलुकले यतिबेला एउटा दुर्भाग्यपूर्ण घटना व्यहोर्नु परेकोमा दुख व्यक्त गर्दै पोखरेलले एमालेका नेतादेखि कार्यकर्तासम्म कहिले पनि विचलित नहुने उनले जिकिर गरे ।</p><p>उनले भने, ‘हामी यो ठाउँमा शान्त ठाउँमा ढुङ्गा चलाए जसरी आएका होइनौँ । हामीले प्रत्येक कालखण्डमा चुनौतीहरूको सामना गर्‍यौँ । ती चुनौतीहरू कतिपय हाम्रा आफ्नै कमजोरीका कारण थिए भने त्यससँगै बाहिरी विरोधी शत्रु र बैरीहरूले खडा समेत गरेका थिए । ती सबै चुनौतीहरूको सामना गरेर नेकपा एमाले एउटा गौरवशाली रुपमा अगाडी आइपुगेको हो ।’</p>",
  "content_text": "नेकपा एमालेका वरिष्ठ उपाध्यक्ष ईश्वर पोखरेलले इच्छाशक्ति थप मजबुद बनाएर अघि बढ्ने बताएका छन् । संविधान दिवसको अवसरमा पार्टी कार्यालयमा आयोजित कार्यक्रमलाई सम्बोधन गर्दै वरिष्ठ उपाध्यक्ष पोखरेलले कार्यालय डढेर खरानी भए पनि इच्छाशक्ति नमरेको बताए । उनले कार्यक्रममा भने, ‘यो चुनौती देखेर आत्तिनु र हताश हुनुपर्दैन । यो चुनौती सामना गरेर नेकपा एमाले फेरि अगाडी बढ्छ । हाम्रो कार्यालय डढेर खरानी भयो । तर हाम्रो इच्छाशक्ति मरेको छैन । हाम्रो इच्छाशक्ति कहिले मर्ने छैन ।’ मुलुकले यतिबेला एउटा दुर्भाग्यपूर्ण घटना व्यहोर्नु परेकोमा दुख व्यक्त गर्दै पोखरेलले एमालेका नेतादेखि कार्यकर्तासम्म कहिले पनि विचलित नहुने उनले जिकिर गरे । उनले भने, ‘हामी यो ठाउँमा शान्त ठाउँमा ढुङ्गा चलाए जसरी आएका होइनौँ । हामीले प्रत्येक कालखण्डमा चुनौतीहरूको सामना गर्‍यौँ । ती चुनौतीहरू कतिपय हाम्रा आफ्नै कमजोरीका कारण थिए भने त्यससँगै बाहिरी विरोधी शत्रु र बैरीहरूले खडा समेत गरेका थिए । ती सबै चुनौतीहरूको सामना गरेर नेकपा एमाले एउटा गौरवशाली रुपमा अगाडी आइपुगेको हो ।’",
  "fetched_at": "2025-09-19T09:41:18.735058Z",
  "id": "06f3dc2fb4ee698e4fef9a82e789601c24d0d8f20f45ddf3cb7e5f5bd800183b",
  "images": [
    "https://images.nagariknewscdn.com/2024/third-party/1758273892_Ishwor_Pokhrel.jpg"
  ],
  "lang": "ne",
  "published_at": "2025-09-19T09:25:08Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "नेकपा एमालेका वरिष्ठ उपाध्यक्ष ईश्वर पोखरेलले इच्छाशक्ति थप मजबुद बनाएर अघि बढ्ने बताएका छन् ।",
  "tags": null,
  "title": "‘कार्यालय जले पनि हाम्रो इच्छाशक्ति कहिल्यै मर्दैन’",
  "url": "https://nagariknews.nagariknetwork.com/politics/even-if-the-office-burns-down-our-willpower-will-never-die-22-37.html",
  "version": 1
}
{
  "byline": "न्युज अफ नेपाल",
  "canonical_hash": "86d90eddd737e0850a6532c9c086ea5a809c0a3bf430050ee75ec67e2bdf5bd3",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/images-1-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ । </strong></p>\n\n\n\n<p>गएराति परेको अविरल वर्षापछि दुईवटा राजमार्गमा पहिरो खस्दा यातायात अवरुद्ध भएको छ । कर्णाली राजमार्गअन्तर्गत कालिकोटको शुभकालिका गाउँपालिका–१ गगनेखोलामा पहिरो खसेपछि राजमार्ग बन्द भएको हो । त्यस्तै, चितवनको इच्छाकामना गाउँपालिका–५ तुइनखोलास्थित सडकखण्डमा खसेको पहिरोका कारण नारायणगढ–मुग्लिन सडकखण्डसमेत पूर्णरूपमा अवरुद्ध भएको छ ।<br /></p>\n\n\n\n<p>कर्णाली राजमार्गको गगनेखोला क्षेत्र पहिरोको उच्च जोखिमयुक्त स्थान मानिँदै आएको छ । यसअघि पनि पटक–पटक यहाँ ठूलो पहिरो गएर यातायात अवरुद्ध हुने घटना दोहोरिँदै आएको छ ।<br /></p>\n\n\n\n<p>हाल दुवै स्थानमा सडक विभाग र स्थानीय निकायका सहायतामा सडक खोल्ने काम भइरहेको जिल्ला प्रहरी कार्यालयहरूले जनाएका छन् । यात्रुलाई भने वैकल्पिक मार्ग प्रयोग गर्न आग्रह गरिएको छ ।</p>",
  "content_text": "काठमाडौँ । गएराति परेको अविरल वर्षापछि दुईवटा राजमार्गमा पहिरो खस्दा यातायात अवरुद्ध भएको छ । कर्णाली राजमार्गअन्तर्गत कालिकोटको शुभकालिका गाउँपालिका–१ गगनेखोलामा पहिरो खसेपछि राजमार्ग बन्द भएको हो । त्यस्तै, चितवनको इच्छाकामना गाउँपालिका–५ तुइनखोलास्थित सडकखण्डमा खसेको पहिरोका कारण नारायणगढ–मुग्लिन सडकखण्डसमेत पूर्णरूपमा अवरुद्ध भएको छ । कर्णाली राजमार्गको गगनेखोला क्षेत्र पहिरोको उच्च जोखिमयुक्त स्थान मानिँदै आएको छ । यसअघि पनि पटक–पटक यहाँ ठूलो पहिरो गएर यातायात अवरुद्ध हुने घटना दोहोरिँदै आएको छ । हाल दुवै स्थानमा सडक विभाग र स्थानीय निकायका सहायतामा सडक खोल्ने काम भइरहेको जिल्ला प्रहरी कार्यालयहरूले जनाएका छन् । यात्रुलाई भने वैकल्पिक मार्ग प्रयोग गर्न आग्रह गरिएको छ ।",
  "fetched_at": "2025-09-17T02:47:07.800445Z",
  "id": "06cf116a80a195b16272001861ff4863888615bc58de49589317347123cf7ece",
  "images": [
    "https://newsofnepal.com/wp-content/uploads/2025/09/images-1-150x150.jpg"
  ],
  "lang": "ne",
  "published_at": "2025-09-17T02:41:04Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/images-1-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौँ । गएराति परेको अविरल वर्षापछि दुईवटा राजमार्गमा पहिरो खस्दा यातायात अवरुद्ध भएको छ । कर्णाली राजमार्गअन्तर्गत कालिकोटको शुभकालिका गाउँपालिका–१ गगनेखोलामा पहिरो खसेपछि राजमार्ग बन्द भएको हो । त्यस्तै, चितवनको इच्छाकामना गाउँपालिका–५ तुइनखोलास्थित सडकखण्डमा खसेको पहिरोका कारण नारायणगढ–मुग्लिन सडकखण्डसमेत पूर्णरूपमा अवरुद्ध भएको छ । कर्णाली राजमार्गको गगनेखोला क्षेत्र पहिरोको उच्च जोखिमयुक्त स्थान मानिँदै आएको छ [&#8230;]",
  "tags": null,
  "title": "पहिरोले कर्णाली र नारायणगढ–मुग्लिन राजमार्ग अवरुद्ध",
  "url": "https://newsofnepal.com/2025/09/17/731693/",
  "version": 1
}
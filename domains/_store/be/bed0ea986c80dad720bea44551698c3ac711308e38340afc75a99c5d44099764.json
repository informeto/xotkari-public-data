{
  "byline": "नागरिक",
  "canonical_hash": "c54fd1e69605f9dc35ebbeb8eae9a3e6bb404be96eb4c2c7aec8cbfc9794748a",
  "content_html": "<p><img alt=\"\" src=\"https://images.nagariknewscdn.com/2024/third-party/1758453819_PM_RNRA.jpg\" /></p><p>प्रधानमन्त्री सुशीला कार्कीले विदेशमा रहेका नेपालीलाई त्यहीबाट भोट हाल्ने व्यवस्था मिलाउने बताएकी छन् । गैर आवासीय नेपाली संघ (एनआरएनए)का अध्यक्ष डा बद्री केसी नेतृत्वको टोलीलाई भेट्दै कार्कीले नेपालीको मताधिकार सुनिश्चित गर्न सरकार प्रतिवद्ध रहेको बताएकी थिइन ।  </p><p>प्रधानमन्त्रीलाई भेटेपछि संघले जारी गरेको विज्ञप्तिमा संघले नेपालीको मताधिकार सुनिश्चित गर्न गरेको आग्रहलाई सकारात्मक रुपमा लिँदै प्रधानमन्त्रीले विदेशबाटै मतदानमा सहभागी गराउने व्यवस्था मिलाउने बताएको उल्लेख गरिएको छ ।  </p><p>एनआरएनए नेतृत्वसँगको भेटमा प्रधानमन्त्री कार्कीले राष्ट्र पुनर्निर्माणको लागि विदेशमा रहेका गैरआवासीय नेपालीलाई आग्रह गरेकी थिइन ।  </p><p>पुनर्निर्माण गर्न नेपाली र गैरआवासीय नेपालीसँग मात्रै सहयोग लिने र अपुग भए मात्रै विदेशबाट सहयोग लिने प्रधानमन्त्रीले बताएको केसीले जानकारी दिए ।</p>",
  "content_text": "प्रधानमन्त्री सुशीला कार्कीले विदेशमा रहेका नेपालीलाई त्यहीबाट भोट हाल्ने व्यवस्था मिलाउने बताएकी छन् । गैर आवासीय नेपाली संघ (एनआरएनए)का अध्यक्ष डा बद्री केसी नेतृत्वको टोलीलाई भेट्दै कार्कीले नेपालीको मताधिकार सुनिश्चित गर्न सरकार प्रतिवद्ध रहेको बताएकी थिइन । प्रधानमन्त्रीलाई भेटेपछि संघले जारी गरेको विज्ञप्तिमा संघले नेपालीको मताधिकार सुनिश्चित गर्न गरेको आग्रहलाई सकारात्मक रुपमा लिँदै प्रधानमन्त्रीले विदेशबाटै मतदानमा सहभागी गराउने व्यवस्था मिलाउने बताएको उल्लेख गरिएको छ । एनआरएनए नेतृत्वसँगको भेटमा प्रधानमन्त्री कार्कीले राष्ट्र पुनर्निर्माणको लागि विदेशमा रहेका गैरआवासीय नेपालीलाई आग्रह गरेकी थिइन । पुनर्निर्माण गर्न नेपाली र गैरआवासीय नेपालीसँग मात्रै सहयोग लिने र अपुग भए मात्रै विदेशबाट सहयोग लिने प्रधानमन्त्रीले बताएको केसीले जानकारी दिए ।",
  "fetched_at": "2025-09-21T11:52:43.544050Z",
  "id": "bed0ea986c80dad720bea44551698c3ac711308e38340afc75a99c5d44099764",
  "images": [
    "https://images.nagariknewscdn.com/2024/third-party/1758453819_PM_RNRA.jpg"
  ],
  "lang": "ne",
  "published_at": "2025-09-21T11:24:16Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "गैर आवासीय नेपाली संघ (एनआरएनए)का अध्यक्ष डा बद्री केसी नेतृत्वको टोलीलाई भेट्दै कार्कीले नेपालीको मताधिकार सुनिश्चित गर्न सरकार प्रतिवद्ध रहेको बताएकी थिइन ।...",
  "tags": null,
  "title": "विदेशका नेपालीलाई त्यहीबाट भोट हाल्ने व्यवस्था मिलाउँछौँ: प्रधानमन्त्री कार्की",
  "url": "https://nagariknews.nagariknetwork.com/diaspora/nrna-to-assist-government-in-reconstruction-of-damaged-structures-91-79.html",
  "version": 1
}
{
  "byline": "न्युज अफ नेपाल",
  "canonical_hash": "7a111f84006b029d8443c9a21fa21160567ce259fefdf763eb8e77184d853ada",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/arsemal-150x150.webp\" style=\"display: block; margin-bottom: 5px; clear: both;\" width=\"150\" />\n<p><strong>लन्डन, (एजेन्सी)</strong></p>\n\n\n\n<p>आर्सेनलले प्रिमियर लिगअन्तर्गत उनीहरूको चौथो खेलमा नटिंगाम फोरेस्टलाई ३–० ले हराएको छ । शनिबार भएको खेलमा जित प्राप्त गरेसँगैं आर्सेनलले चार खेलमा ९ अंक जोड्यो । टोलीलाई जित दिलाउन मार्तिन जुबीमेन्दीले दुई तथा भिक्टोर ग्योकेरेसले एक गोल गरेका थिए ।</p>\n\n\n\n<p>जुबिमेन्दीको यो आर्सेनलका लागि पहिलो गोलसमेत थियो । उनको दुई गोलले फोरेस्ट सम्हालेको पहिलो खेलमै एन्जे पोस्टेकोग्लुले हारको सामना गर्नु परेको थियो । यस्तै, टोटेनहामका पूर्व मेनेजर पोस्टेकोग्लुको यो आर्सेनलका मेनेजर मिकेल आर्टेताविरुद्ध पछिल्लो चारै खेलमा जित हासिल गर्न सकेनन् । जसमा, तीनमा हार र एकमा बराबरी नतिजा आएको थियो ।</p>\n\n\n\n<p>खेलको ३२ औं मिनेटमा आर्सेनलले डेडलक तोडेको थियो । मादुकेको पासमा बक्सको छेउटबाट जुबिमेन्दीले शसक्त भली प्रहार गर्दै गोल गरेका थिए । केही क्षणपछि फोरेस्टका लागि मोर्गान गिब्स ह्वाइटले बराबरी गोल गर्ने मौका गुमाएका थिए । काउन्टर एट्याकमा पेनाल्टी क्षेत्रबाट गरेको उनको प्रहार केही इन्चले गोलपोस्टभन्दा बाहिरिएको थियो ।</p>\n\n\n\n<p>आर्सेनलले दोस्रो हाफ शुरु भएको पहिलो मिनेटमै अग्रता २–० मा पु¥यायो । इबीरेची इजेले दिएको बललाई ग्योकेरेसले ट्याप गरेर क्लोज रेन्जबाट गोलको दिशा दिएका थिए । जुबिमेन्दीले हेडरमार्फत् ७९ औं मिनेटमा उनको दोस्रो र टोलीका लागि तेस्रो गोल गरे । सब्सीच्युट भएका लीनड्रो ट्रोसार्डको क्रसमा उनले गोल गरेका थिए ।</p>",
  "content_text": "लन्डन, (एजेन्सी) आर्सेनलले प्रिमियर लिगअन्तर्गत उनीहरूको चौथो खेलमा नटिंगाम फोरेस्टलाई ३–० ले हराएको छ । शनिबार भएको खेलमा जित प्राप्त गरेसँगैं आर्सेनलले चार खेलमा ९ अंक जोड्यो । टोलीलाई जित दिलाउन मार्तिन जुबीमेन्दीले दुई तथा भिक्टोर ग्योकेरेसले एक गोल गरेका थिए । जुबिमेन्दीको यो आर्सेनलका लागि पहिलो गोलसमेत थियो । उनको दुई गोलले फोरेस्ट सम्हालेको पहिलो खेलमै एन्जे पोस्टेकोग्लुले हारको सामना गर्नु परेको थियो । यस्तै, टोटेनहामका पूर्व मेनेजर पोस्टेकोग्लुको यो आर्सेनलका मेनेजर मिकेल आर्टेताविरुद्ध पछिल्लो चारै खेलमा जित हासिल गर्न सकेनन् । जसमा, तीनमा हार र एकमा बराबरी नतिजा आएको थियो । खेलको ३२ औं मिनेटमा आर्सेनलले डेडलक तोडेको थियो । मादुकेको पासमा बक्सको छेउटबाट जुबिमेन्दीले शसक्त भली प्रहार गर्दै गोल गरेका थिए । केही क्षणपछि फोरेस्टका लागि मोर्गान गिब्स ह्वाइटले बराबरी गोल गर्ने मौका गुमाएका थिए । काउन्टर एट्याकमा पेनाल्टी क्षेत्रबाट गरेको उनको प्रहार केही इन्चले गोलपोस्टभन्दा बाहिरिएको थियो । आर्सेनलले दोस्रो हाफ शुरु भएको पहिलो मिनेटमै अग्रता २–० मा पु¥यायो । इबीरेची इजेले दिएको बललाई ग्योकेरेसले ट्याप गरेर क्लोज रेन्जबाट गोलको दिशा दिएका थिए । जुबिमेन्दीले हेडरमार्फत् ७९ औं मिनेटमा उनको दोस्रो र टोलीका लागि तेस्रो गोल गरे । सब्सीच्युट भएका लीनड्रो ट्रोसार्डको क्रसमा उनले गोल गरेका थिए ।",
  "fetched_at": "2025-09-14T11:56:59.206051Z",
  "id": "b43ae3f3f4f090f7f700143b8bbf26806636d734b51f4d23e9a90b19894df087",
  "images": [
    "https://newsofnepal.com/wp-content/uploads/2025/09/arsemal-150x150.webp"
  ],
  "lang": "ne",
  "published_at": "2025-09-14T09:21:09Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/arsemal-150x150.webp\" style=\"display: block; margin-bottom: 5px; clear: both;\" width=\"150\" />लन्डन, (एजेन्सी) आर्सेनलले प्रिमियर लिगअन्तर्गत उनीहरूको चौथो खेलमा नटिंगाम फोरेस्टलाई ३–० ले हराएको छ । शनिबार भएको खेलमा जित प्राप्त गरेसँगैं आर्सेनलले चार खेलमा ९ अंक जोड्यो । टोलीलाई जित दिलाउन मार्तिन जुबीमेन्दीले दुई तथा भिक्टोर ग्योकेरेसले एक गोल गरेका थिए । जुबिमेन्दीको यो आर्सेनलका लागि पहिलो गोलसमेत थियो । उनको दुई गोलले फोरेस्ट सम्हालेको [&#8230;]",
  "tags": null,
  "title": "आर्सेनलको जितमा जुबिमेन्दीको दुई गोल",
  "url": "https://newsofnepal.com/2025/09/14/731166/",
  "version": 1
}
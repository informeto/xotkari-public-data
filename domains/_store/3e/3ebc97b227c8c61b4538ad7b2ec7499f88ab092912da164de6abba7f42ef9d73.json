{
  "byline": "Dil Tamang",
  "canonical_hash": "8bf8bbff0bf8b407f9be23cdb5f5ba6e19a01930d71d4511343fd0cc33a70466",
  "content_html": "<p>सिड्नी – <strong>अस्ट्रेलियाको मेलबर्नमा सर्वाधिक धनराशीको पुरुष भलिबल प्रतियोगता ‘आइएक्सेल खुल्ला भलिबल कप २०२५’ अर्काे साता हुने भएको छ ।</strong></p>\n\n\n\n<p>एलिट गोर्खा स्पोट्र्स क्लबको आयोजना तथा आइएक्सेल एजुकेशन, भिषा एण्ड माइग्रेसनको मुख्य प्रायोजनमा अस्ट्रेलियाकै सर्वाधिक धनराशिको एक दिने खुल्ला पुरुष भलिबल कप २० सेप्टेम्वर (असोज ४ गते शनिबार) हुन लागेको हो ।</p>\n\n\n\n<p>एक दिने प्रतियोगिता मेलबर्नस्थित डारेविन कम्युनिटी स्टेडियमको कभर्डहलमा हुनेछ । यो अस्ट्रेलियाको हालसम्मकै सर्वाधिक धनराशीको प्रतियोगिता हो । </p>\n\n\n\n<p>भलिबल कपको विजेताले ५ हजार १ सय अस्ट्रेलियन डलरसहित ट्रफी, मेडल र प्रमाणपत्र प्राप्त गर्नेछ । दोस्रो हुने टोलीलाई २ हजार ५ सय अस्ट्रेलियन डलरसहित ट्रफी, मेडल र प्रमाणपत्र प्रदान गरिनेछ । </p>\n\n\n\n<p>गत वर्ष विजेताले ५ हजार तथा दोस्रो भएको टोलीले २ हजार २ सय डलर प्राप्त गरेको थियो । सर्वाेत्कृष्ट खेलाडी र विधागतका उत्कृष्टहरुलाई नगद र ट्रफीसँगै गिफ्ट ह्याम्पर प्रदान गरिने आयोजकले जनाएको छ । </p>\n\n\n\n<p>नकआउटको आधारमा हुने प्रतियोगितामा सिड्नीको ९ र मेलबर्नका २ गरी ११ टोलीको सहभागिता रहेको छ । सहभागी टोलीलाई आइतबारै दुई समूहमा विभाजन गरि खेल तालिका सार्वजनिक गरिएको छ । </p>\n\n\n\n<p>पोल ‘ए’ मा छन्त्याल परिवार अस्ट्रेलिया, म्याग्दी जलजला परिवार अस्ट्रेलिया, हाम्रो सी, आयोजक एलिट गोर्खा डाँफे, मोना अस्ट्रेलिया र गल्कोट समाज अस्ट्रेलिया रहेका छन् । </p>\n\n\n\n<p>पोल ‘बी’ मा ढोरपाटन क्लब अस्ट्रेलिया, आयोजक एलिट गोर्खा मुनाल, पोखरा भलिबल क्लब, दि गोर्खा स्पोर्ट्स क्लब सिड्नी र म्याग्दी काली युनाइटेड रहेका छन् ।</p>\n\n\n\n<p>यस प्रतियोगितामा नेपाली राष्ट्रिय भलिबल टोलीका पुर्व कप्तान मानबहादुर श्रेष्ठसँगै टेकराज अवस्थी, बिशाल बहादुर बिक, हेमन्त बहादुर मल्ल, लोकेन्द्र गिरी, राजेन्द्र विष्ट, दिल बहादुर सुनार, रविन चन्द ठकुरी, बसन्त जोशी र रमेश बिक लगायतका राष्ट्रिय खेलाडीले खेल्नेछन् । </p>\n\n\n\n<p>गत वर्ष म्याग्दी कालीले उपाधि जितेको थियो । त्यसबेला म्याग्दी कालीबाट मान बहादुर र टेकराजसँगै खेलेका थिए । नेपाल भलिबल संघ अस्ट्रेलियाले राष्ट्रिय टोलीका दुई खेलाडीलाई एकै टोलीमा राख्न नपाउने नियम राखेको छ ।</p>\n\n\n\n<p>प्रतियोगितालाई बेटर चोइस मोर्टगेज एण्ड फाइनान्स, वल्ड दरवार, मन्त्र प्लम्बिङ, भिआइसी कङ्क्रिट, नेपा पिटिवाई एलटिडी, केटिएम ट्राभल्स, सब्लिम एकाउन्टेन्टस्, जाभा इनर्जी र कटिङ किङले प्रायोजन गरेको छ ।</p>\n\n\n\n<figure class=\"wp-block-image size-large\"><a href=\"https://www.hamrokhelkud.com/wp-content/uploads/2025/09/Tie-sheet.jpg\"><img alt=\"\" class=\"wp-image-165670\" height=\"842\" src=\"https://www.hamrokhelkud.com/wp-content/uploads/2025/09/Tie-sheet-1024x842.jpg\" width=\"1024\" /></a></figure><p>The post <a href=\"https://www.hamrokhelkud.com/general/165669.html\">अस्ट्रेलियामा सर्वाधिक धनराशिको पुरुष भलिबल अर्काे साता</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "सिड्नी – अस्ट्रेलियाको मेलबर्नमा सर्वाधिक धनराशीको पुरुष भलिबल प्रतियोगता ‘आइएक्सेल खुल्ला भलिबल कप २०२५’ अर्काे साता हुने भएको छ । एलिट गोर्खा स्पोट्र्स क्लबको आयोजना तथा आइएक्सेल एजुकेशन, भिषा एण्ड माइग्रेसनको मुख्य प्रायोजनमा अस्ट्रेलियाकै सर्वाधिक धनराशिको एक दिने खुल्ला पुरुष भलिबल कप २० सेप्टेम्वर (असोज ४ गते शनिबार) हुन लागेको हो । एक दिने प्रतियोगिता मेलबर्नस्थित डारेविन कम्युनिटी स्टेडियमको कभर्डहलमा हुनेछ । यो अस्ट्रेलियाको हालसम्मकै सर्वाधिक धनराशीको प्रतियोगिता हो । भलिबल कपको विजेताले ५ हजार १ सय अस्ट्रेलियन डलरसहित ट्रफी, मेडल र प्रमाणपत्र प्राप्त गर्नेछ । दोस्रो हुने टोलीलाई २ हजार ५ सय अस्ट्रेलियन डलरसहित ट्रफी, मेडल र प्रमाणपत्र प्रदान गरिनेछ । गत वर्ष विजेताले ५ हजार तथा दोस्रो भएको टोलीले २ हजार २ सय डलर प्राप्त गरेको थियो । सर्वाेत्कृष्ट खेलाडी र विधागतका उत्कृष्टहरुलाई नगद र ट्रफीसँगै गिफ्ट ह्याम्पर प्रदान गरिने आयोजकले जनाएको छ । नकआउटको आधारमा हुने प्रतियोगितामा सिड्नीको ९ र मेलबर्नका २ गरी ११ टोलीको सहभागिता रहेको छ । सहभागी टोलीलाई आइतबारै दुई समूहमा विभाजन गरि खेल तालिका सार्वजनिक गरिएको छ । पोल ‘ए’ मा छन्त्याल परिवार अस्ट्रेलिया, म्याग्दी जलजला परिवार अस्ट्रेलिया, हाम्रो सी, आयोजक एलिट गोर्खा डाँफे, मोना अस्ट्रेलिया र गल्कोट समाज अस्ट्रेलिया रहेका छन् । पोल ‘बी’ मा ढोरपाटन क्लब अस्ट्रेलिया, आयोजक एलिट गोर्खा मुनाल, पोखरा भलिबल क्लब, दि गोर्खा स्पोर्ट्स क्लब सिड्नी र म्याग्दी काली युनाइटेड रहेका छन् । यस प्रतियोगितामा नेपाली राष्ट्रिय भलिबल टोलीका पुर्व कप्तान मानबहादुर श्रेष्ठसँगै टेकराज अवस्थी, बिशाल बहादुर बिक, हेमन्त बहादुर मल्ल, लोकेन्द्र गिरी, राजेन्द्र विष्ट, दिल बहादुर सुनार, रविन चन्द ठकुरी, बसन्त जोशी र रमेश बिक लगायतका राष्ट्रिय खेलाडीले खेल्नेछन् । गत वर्ष म्याग्दी कालीले उपाधि जितेको थियो । त्यसबेला म्याग्दी कालीबाट मान बहादुर र टेकराजसँगै खेलेका थिए । नेपाल भलिबल संघ अस्ट्रेलियाले राष्ट्रिय टोलीका दुई खेलाडीलाई एकै टोलीमा राख्न नपाउने नियम राखेको छ । प्रतियोगितालाई बेटर चोइस मोर्टगेज एण्ड फाइनान्स, वल्ड दरवार, मन्त्र प्लम्बिङ, भिआइसी कङ्क्रिट, नेपा पिटिवाई एलटिडी, केटिएम ट्राभल्स, सब्लिम एकाउन्टेन्टस्, जाभा इनर्जी र कटिङ किङले प्रायोजन गरेको छ । The post अस्ट्रेलियामा सर्वाधिक धनराशिको पुरुष भलिबल अर्काे साता first appeared on हाम्रो खेलकुद .",
  "fetched_at": "2025-09-14T12:19:25.250319Z",
  "id": "3ebc97b227c8c61b4538ad7b2ec7499f88ab092912da164de6abba7f42ef9d73",
  "images": [
    "https://www.hamrokhelkud.com/wp-content/uploads/2025/09/Tie-sheet-1024x842.jpg"
  ],
  "lang": "ne",
  "published_at": "2025-09-14T12:14:36Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>सिड्नी – अस्ट्रेलियाको मेलबर्नमा सर्वाधिक धनराशीको पुरुष भलिबल प्रतियोगता ‘आइएक्सेल खुल्ला भलिबल कप २०२५’ अर्काे साता हुने भएको छ । एलिट गोर्खा स्पोट्र्स क्लबको आयोजना तथा आइएक्सेल एजुकेशन, भिषा एण्ड माइग्रेसनको मुख्य प्रायोजनमा अस्ट्रेलियाकै सर्वाधिक धनराशिको एक दिने खुल्ला पुरुष भलिबल कप २० सेप्टेम्वर (असोज ४ गते शनिबार) हुन लागेको हो । एक दिने प्रतियोगिता [&#8230;]</p>\n<p>The post <a href=\"https://www.hamrokhelkud.com/general/165669.html\">अस्ट्रेलियामा सर्वाधिक धनराशिको पुरुष भलिबल अर्काे साता</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "अस्ट्रेलियामा सर्वाधिक धनराशिको पुरुष भलिबल अर्काे साता",
  "url": "https://www.hamrokhelkud.com/general/165669.html",
  "version": 1
}
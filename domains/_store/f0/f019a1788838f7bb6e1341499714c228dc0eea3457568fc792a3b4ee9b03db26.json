{
  "byline": "नागरिक",
  "canonical_hash": "b8f6ca2de426bd68700dd8f99c77bc4f10e4d3c1788bef10c3c1e6b7cacc4730",
  "content_html": "<p><img alt=\"\" src=\"https://images.nagariknewscdn.com/authors/1757672205_Gore_1.jpg\" /></p><p>जेन-जी आन्दोलनका क्रममा जेलबाट फरार रहेका चुडामणि उप्रेती (गोरे) जेल फर्किएका छन् ।  </p><p>गोरे सुन तस्करीमा संलग्न व्यक्ति हुन् । उनी जेन-जीको आन्दोलनका क्रममा मंगलबार जेलबाट भागेका थिए । गृह प्रशासनले जेलबाट फरार रहेका सबै कैदीबन्दीलाई कारागार फर्कन उर्दी जारी गरेसँगै गोरे फरार भएको तेस्रो दिन सुन्धारास्थित केन्द्रीय कारागार आएका हुन् ।  </p><p>उनीसँगै फरार भएका नेकपा एमालेका निलम्बित सचिव टोपबहादुर रायमाझी भने सम्पर्कविहीन छन् ।  </p><p>प्रशासनले कारागार नफर्किए कानुन अनुसार सशक्त कारबाही गर्ने चेतावनी दिएको छ।</p>",
  "content_text": "जेन-जी आन्दोलनका क्रममा जेलबाट फरार रहेका चुडामणि उप्रेती (गोरे) जेल फर्किएका छन् । गोरे सुन तस्करीमा संलग्न व्यक्ति हुन् । उनी जेन-जीको आन्दोलनका क्रममा मंगलबार जेलबाट भागेका थिए । गृह प्रशासनले जेलबाट फरार रहेका सबै कैदीबन्दीलाई कारागार फर्कन उर्दी जारी गरेसँगै गोरे फरार भएको तेस्रो दिन सुन्धारास्थित केन्द्रीय कारागार आएका हुन् । उनीसँगै फरार भएका नेकपा एमालेका निलम्बित सचिव टोपबहादुर रायमाझी भने सम्पर्कविहीन छन् । प्रशासनले कारागार नफर्किए कानुन अनुसार सशक्त कारबाही गर्ने चेतावनी दिएको छ।",
  "fetched_at": "2025-09-17T04:43:18.649337Z",
  "id": "f019a1788838f7bb6e1341499714c228dc0eea3457568fc792a3b4ee9b03db26",
  "images": [
    "https://images.nagariknewscdn.com/authors/1757672205_Gore_1.jpg"
  ],
  "lang": "ne",
  "published_at": "2025-09-12T10:17:08Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "गृह प्रशासनले जेलबाट फरार रहेका सबै कैदीबन्दीलाई कारागार फर्कन उर्दी जारी गरेसँगै गोरे फरार भएको तेस्रो दिन सुन्धारास्थित केन्द्रीय कारागार आएका हुन् ।...",
  "tags": null,
  "title": "गोरे जेल फर्किए",
  "url": "https://nagariknews.nagariknetwork.com/Aparadh/gore-returned-to-prison-36-85.html",
  "version": 1
}
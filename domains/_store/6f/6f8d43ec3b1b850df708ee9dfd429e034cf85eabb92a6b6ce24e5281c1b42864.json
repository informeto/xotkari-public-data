{
  "byline": "नेपाल जापान",
  "canonical_hash": "dca18c321c006370d7d4125e3b06985591f0a8d7b89368c67dd2693b964e0159",
  "content_html": "<p style=\"text-align: justify;\">निवर्तमान सरकारले गठन गरेको आर्थिक सुधार सुझाव आयोगका संयोजक रहनुभएका नवनियुक्त अर्थमन्त्री रामेश्वर खनालले सो आयोगको प्रतिवेदन कार्यान्व्यन गर्ने प्रतिबद्धता जनाउनुभएको छ ।</p>\n<p style=\"text-align: justify;\">अर्थमन्त्री खनालले सोमबार शपथग्रहणपछि मन्त्रालयममा पदभार ग्रहण गर्दै बजेट कार्यान्वयनका लागि आयोजना प्राथमिकिकरणका लागि तीन सदस्यीय कार्यदल गठन गर्दै प्रतिवेदन कार्यान्वयन गर्ने बताउनुभएको हो ।</p>\n<p style=\"text-align: justify;\">सिंहदरबारस्थित मन्त्रालयमा पदभार ग्रहण गर्दै उहाँले बजेटको कार्यान्वयन गर्न आयोजना प्रथामिकिकरणका लागि बजेट महाशाखा प्रमुखको संयोजकत्वमा कार्यदल गठन गर्नुभएको छ।</p>\n<p style=\"text-align: justify;\">बजेटमा समावेश भए पनि पूर्वतयारी नभएका र टुक्रे आयोजना कार्यान्वयन नगर्ने निर्णय गर्नुभएको छ । आवधिक योजनाअनुसार आयोजना बजेटमा परे नपरेको यकिन गर्ने र प्राथमिकतामा नपरेका टुक्रे आयोजना पहिचान गरी खर्च कटौती गर्ने समेत उल्लेख गर्नुभयो ।</p>\n<p style=\"text-align: justify;\">आयोजना प्राथमिकीकरणको औचित्य बताउँदै उहाँले भन्नुभयो, “अब निर्वाचन गर्नुपर्नेछ, युवाका माग पूरा गर्नुपर्ने अवस्था पनि भएकाले खर्च कटौती गर्नु परेको हो ।”</p>",
  "content_text": "निवर्तमान सरकारले गठन गरेको आर्थिक सुधार सुझाव आयोगका संयोजक रहनुभएका नवनियुक्त अर्थमन्त्री रामेश्वर खनालले सो आयोगको प्रतिवेदन कार्यान्व्यन गर्ने प्रतिबद्धता जनाउनुभएको छ । अर्थमन्त्री खनालले सोमबार शपथग्रहणपछि मन्त्रालयममा पदभार ग्रहण गर्दै बजेट कार्यान्वयनका लागि आयोजना प्राथमिकिकरणका लागि तीन सदस्यीय कार्यदल गठन गर्दै प्रतिवेदन कार्यान्वयन गर्ने बताउनुभएको हो । सिंहदरबारस्थित मन्त्रालयमा पदभार ग्रहण गर्दै उहाँले बजेटको कार्यान्वयन गर्न आयोजना प्रथामिकिकरणका लागि बजेट महाशाखा प्रमुखको संयोजकत्वमा कार्यदल गठन गर्नुभएको छ। बजेटमा समावेश भए पनि पूर्वतयारी नभएका र टुक्रे आयोजना कार्यान्वयन नगर्ने निर्णय गर्नुभएको छ । आवधिक योजनाअनुसार आयोजना बजेटमा परे नपरेको यकिन गर्ने र प्राथमिकतामा नपरेका टुक्रे आयोजना पहिचान गरी खर्च कटौती गर्ने समेत उल्लेख गर्नुभयो । आयोजना प्राथमिकीकरणको औचित्य बताउँदै उहाँले भन्नुभयो, “अब निर्वाचन गर्नुपर्नेछ, युवाका माग पूरा गर्नुपर्ने अवस्था पनि भएकाले खर्च कटौती गर्नु परेको हो ।”",
  "fetched_at": "2025-09-15T08:54:43.082492Z",
  "id": "6f8d43ec3b1b850df708ee9dfd429e034cf85eabb92a6b6ce24e5281c1b42864",
  "images": [],
  "lang": "ne",
  "published_at": "2025-09-15T08:31:47Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "निवर्तमान सरकारले गठन गरेको आर्थिक सुधार सुझाव आयोगका संयोजक रहनुभएका नवनियुक्त अर्थमन्त्री रामेश्वर खनालले सो आयोगको प्रतिवेदन कार्यान्व्यन गर्ने प्रतिबद्धता जनाउनुभएको छ । अर्थमन्त्री खनालले सोमबार शपथग्रहणपछि मन्त्रालयममा पदभार ग्रहण गर्दै बजेट कार्यान्वयनका लागि आयोजना प्राथमिकिकरणका लागि तीन सदस्यीय कार्यदल गठन गर्दै प्रतिवेदन कार्यान्वयन गर्ने बताउनुभएको हो । सिंहदरबारस्थित मन्त्रालयमा पदभार ग्रहण गर्दै उहाँले बजेटको &#8230;",
  "tags": null,
  "title": "आफैले बुझाएको प्रतिवेदन कार्यान्वयनमा अर्थमन्त्री खनालको प्रतिबद्धता",
  "url": "https://www.nepaljapan.com/09/15/680968/",
  "version": 1
}
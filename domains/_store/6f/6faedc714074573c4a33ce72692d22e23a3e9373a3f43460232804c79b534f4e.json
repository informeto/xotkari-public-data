{
  "byline": "बिजपाटी संवाददाता",
  "canonical_hash": "6ed3fa128d21f6c6272198c583077fd4c399f5002b8d758cac21114b1baa5b61",
  "content_html": "<p>नेपाल टेलिकमले महान चाड दसैं, तिहार र छठको अवसरमा आफ्ना ग्राहकका लागि दसैं–तिहार–छठ अफर २०८२ घोषणा गरेको छ। यो अफर असोज ६ गतेदेखि सुरु भई असोज ३१ गतेसम्म लागू हुने कम्पनीले जनाएको छ।</p>\n<p>अफर अन्तर्गत नयाँ एफटीटीएच (फाइबर) इन्टरनेट जडानमा जडान शुल्क (रु. ५००) मिनाहा गरिएको छ। यसैगरी मोबाइल सेवामा विशेष डाटा र भ्वाइस प्याकेजहरू उपलब्ध हुनेछन्।</p>\n<p><strong>डाटा प्याकेजतर्फ,</strong></p>\n<p>फेस्टिभल अनलिमिटेड प्याकेज : रु. ४९९ मा ५ जीबी प्रतिदिन (FUP खपतपछि २ Mbps गतिमा अनलिमिटेड)</p>\n<p>फेस्टिभल अनलिमिटेड प्रिमियम प्याकेज : रु. ६९९ मा १० जीबी प्रतिदिन (FUP खपतपछि ३ Mbps गतिमा अनलिमिटेड)</p>\n<p><strong>यसका साथै,</strong></p>\n<p>जोयफूल मिनेट्स प्याकेज : रु. २५० मा १००० मिनेट अल–नेट भ्वाइस सुविधा</p>\n<p>फेस्टिभ म्यासेज प्याकेज : रु. ९९ मा १००० अन–नेट एसएमएस सुविधा उपलब्ध गराइएको छ।</p>\n<p>यी प्याकेजहरू प्रिपेड प्रयोगकर्ताका लागि २८ दिन र पोस्टपेड प्रयोगकर्ताका लागि ३० दिनसम्म प्रयोग गर्न सकिनेछन्। जीएसएम सेवाका प्याकेज असोज ६ देखि २० गतेसम्म र कार्तिक १ देखि १० गतेसम्म खरिद गर्न सकिने कम्पनीले जनाएको छ।</p>\n<p>ग्राहकहरूले आफ्नो मोबाइलबाट *1415*11# डायल गरेर वा नेपाल टेलिकम एप प्रयोग गरेर प्याकेज सक्रिय गर्न सक्नेछन्।</p>",
  "content_text": "नेपाल टेलिकमले महान चाड दसैं, तिहार र छठको अवसरमा आफ्ना ग्राहकका लागि दसैं–तिहार–छठ अफर २०८२ घोषणा गरेको छ। यो अफर असोज ६ गतेदेखि सुरु भई असोज ३१ गतेसम्म लागू हुने कम्पनीले जनाएको छ। अफर अन्तर्गत नयाँ एफटीटीएच (फाइबर) इन्टरनेट जडानमा जडान शुल्क (रु. ५००) मिनाहा गरिएको छ। यसैगरी मोबाइल सेवामा विशेष डाटा र भ्वाइस प्याकेजहरू उपलब्ध हुनेछन्। डाटा प्याकेजतर्फ, फेस्टिभल अनलिमिटेड प्याकेज : रु. ४९९ मा ५ जीबी प्रतिदिन (FUP खपतपछि २ Mbps गतिमा अनलिमिटेड) फेस्टिभल अनलिमिटेड प्रिमियम प्याकेज : रु. ६९९ मा १० जीबी प्रतिदिन (FUP खपतपछि ३ Mbps गतिमा अनलिमिटेड) यसका साथै, जोयफूल मिनेट्स प्याकेज : रु. २५० मा १००० मिनेट अल–नेट भ्वाइस सुविधा फेस्टिभ म्यासेज प्याकेज : रु. ९९ मा १००० अन–नेट एसएमएस सुविधा उपलब्ध गराइएको छ। यी प्याकेजहरू प्रिपेड प्रयोगकर्ताका लागि २८ दिन र पोस्टपेड प्रयोगकर्ताका लागि ३० दिनसम्म प्रयोग गर्न सकिनेछन्। जीएसएम सेवाका प्याकेज असोज ६ देखि २० गतेसम्म र कार्तिक १ देखि १० गतेसम्म खरिद गर्न सकिने कम्पनीले जनाएको छ। ग्राहकहरूले आफ्नो मोबाइलबाट *1415*11# डायल गरेर वा नेपाल टेलिकम एप प्रयोग गरेर प्याकेज सक्रिय गर्न सक्नेछन्।",
  "fetched_at": "2025-09-22T06:57:42.940251Z",
  "id": "6faedc714074573c4a33ce72692d22e23a3e9373a3f43460232804c79b534f4e",
  "images": [],
  "lang": "ne",
  "published_at": "2025-09-22T06:56:05Z",
  "source": {
    "domain": "bizpati.com",
    "id": "bizpati",
    "name": "Bizpati"
  },
  "summary": "नेपाल टेलिकमले महान चाड दसैं, तिहार र छठको अवसरमा आफ्ना ग्राहकका लागि दसैं–तिहार–छठ अफर २०८२ घोषणा गरेको छ। यो अफर असोज ६ गतेदेखि सुरु भई असोज ३१ गतेसम्म लागू हुने कम्पनीले जनाएको छ। अफर अन्तर्गत नयाँ एफटीटीएच (फाइबर) इन्टरनेट जडानमा जडान शुल्क (रु. ५००) मिनाहा गरिएको छ। यसैगरी मोबाइल सेवामा विशेष डाटा र भ्वाइस प्याकेजहरू [&#8230;]",
  "tags": null,
  "title": "नेपाल टेलिकमको दसैँ-तिहार-छठ अफर सार्वजनिक, डाटा र भ्वाइस प्याकेजमा छुट",
  "url": "https://bizpati.com/2025/09/178216/",
  "version": 1
}
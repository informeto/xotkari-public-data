{
  "byline": "नागरिक",
  "canonical_hash": "0615ac24a2ce026431c643c3e4a42bccf389ffdff371d6c00102da3a0f60e54c",
  "content_html": "<p><img alt=\"\" src=\"https://images.nagariknewscdn.com/2025/third-party/1756826014_Rastriya%20Sava.jpg\" /></p><p>राष्ट्रिय सभाको चालु १८औं अधिवेशन अन्त्य भएको छ । सरकारको सिफारिसमा राष्ट्रपति रामचन्द्र पौडेलले मंगलबार राति १२ बजेदेखि अधिवेशन अन्त्य भएको घोषणा गरेका हुन् ।  </p><p>जेन-जीको आन्दोलनका क्रममा नयाँबानेश्वरमा रहेको संघीय संसद भवन ध्वस्त भएपछि बैठक नै नबसी अधिवेशन अन्त्य भएको हो । राष्ट्रिय सभाको पछिल्लो बैठक भदौं १७ गते बसेको थियो । भदौं २३ गतेका लागि बोलाइएको बैठक जेनजी आन्दोलनका कारण भदौं २४ लाई पारिएको थियो । तर बैठक बस्नु अघि नै भदौं २४ गते संसद भवनमा आगजनी भएको हो ।  </p><p>नयाँ बानेश्वरमा रहेको भवन पूर्णरुपमा क्षतिग्रस्त भएपछि सिंहदरबारमा रहेको राष्ट्रिय सभाको पुरानो हलमा १९औं अधिवेशन बस्ने तयारी भइरहेको छ । </p>",
  "content_text": "राष्ट्रिय सभाको चालु १८औं अधिवेशन अन्त्य भएको छ । सरकारको सिफारिसमा राष्ट्रपति रामचन्द्र पौडेलले मंगलबार राति १२ बजेदेखि अधिवेशन अन्त्य भएको घोषणा गरेका हुन् । जेन-जीको आन्दोलनका क्रममा नयाँबानेश्वरमा रहेको संघीय संसद भवन ध्वस्त भएपछि बैठक नै नबसी अधिवेशन अन्त्य भएको हो । राष्ट्रिय सभाको पछिल्लो बैठक भदौं १७ गते बसेको थियो । भदौं २३ गतेका लागि बोलाइएको बैठक जेनजी आन्दोलनका कारण भदौं २४ लाई पारिएको थियो । तर बैठक बस्नु अघि नै भदौं २४ गते संसद भवनमा आगजनी भएको हो । नयाँ बानेश्वरमा रहेको भवन पूर्णरुपमा क्षतिग्रस्त भएपछि सिंहदरबारमा रहेको राष्ट्रिय सभाको पुरानो हलमा १९औं अधिवेशन बस्ने तयारी भइरहेको छ ।",
  "fetched_at": "2025-09-16T15:54:45.297167Z",
  "id": "c11094a420c745d8ee9fac00b6757a39dccb0cf9e0dcb91d0b43763a78911cdb",
  "images": [
    "https://images.nagariknewscdn.com/2025/third-party/1756826014_Rastriya%20Sava.jpg"
  ],
  "lang": "ne",
  "published_at": "2025-09-16T15:43:21Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "जेन-जीको आन्दोलनका क्रममा नयाँबानेश्वरमा रहेको संघीय संसद भवन ध्वस्त भएपछि बैठक नै नबसी अधिवेशन अन्त्य भएको हो ।...",
  "tags": null,
  "title": "राष्ट्रिय सभाको चालु अधिवेशन अन्त्य",
  "url": "https://nagariknews.nagariknetwork.com/politics/the-current-session-of-the-national-assembly-ends-19-63.html",
  "version": 1
}
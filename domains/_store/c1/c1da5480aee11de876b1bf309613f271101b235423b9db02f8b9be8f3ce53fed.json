{
  "byline": "नागरिक",
  "canonical_hash": "1424a6096e39905a6b4171567d3c755eba6e9ce0a2e3ca83c544739d895176ec",
  "content_html": "<p><img alt=\"\" src=\"https://images.nagariknewscdn.com/authors/1757935541_Mahesh_Oli.jpg\" /></p><p>नेकपा एमाले नेता महेश बस्नेतले जस्तो सुकै अवस्थामा पनि केपी ओलीलाई आफ्नो साथ र श्रद्धा रहेको बताएका छ्न् । जेन-जी प्रदर्शनपछि भएको क्षतिको अवलोकन गर्नेक्रममा बालकोट आइपुगेका बस्नेतले एमालेलाई जेन-जी नामले गरेको गालीको खेद जनाएका छन् ।  </p><p>उनले एमालेको विरोध गर्दै एमाले नबनौँ भनेको पाइयो भन्दै आक्रमक शैलीमा देखिएका बस्नेतले भने, ‘एमाले नबनौँ भन्दो रहेछ । एमाले हो हामी । हिजो पनि हो आज पनि हो भोलि पनि हो । लु नहो भन्ने को आउँदो रहेछ हेरौँ हामी पनि !’</p><p>एमाले अध्यक्ष केपी ओली राष्ट्रिय पिता भएको दावी गर्दै प्रधानमन्त्री भएर मान नभइ असली नेता भएर बा मानेको बताए । उनले भने, ‘केपी ओली नभनौँ रे । केपी ओली राष्ट्रिय पिता हो । राष्ट्रियताको संरक्षक हो । विकासको नेता हो । समृद्धिको नेता हो । केपी ओली प्रधानमन्त्री भएर बा भनेको होइन् । केपी ओली साँच्चिकै नेता भएर बा भनेको हो । संकटमा पनि केपी ओली बोकिन्छ । मरेछन् भने पनि केपी ओलीलाई श्रद्धा मानिन्छ । जो जो साहसका साथ हिँड्छ त्यही नेता हो ।’</p><p>उनले सबैलाई एकताबद्ध भएर पार्टीलाई अघि बढाउन आग्रह गर्दै आफैले फेसबुकमा नम्बर हालेको र जे पर्छ डटेर सामना गर्ने बताए । आएका सबै फोन आफैँले उठाएको भन्दै उनले अधिकांश फोन उत्साहित भएर आएको पनि दावी गरे । </p>",
  "content_text": "नेकपा एमाले नेता महेश बस्नेतले जस्तो सुकै अवस्थामा पनि केपी ओलीलाई आफ्नो साथ र श्रद्धा रहेको बताएका छ्न् । जेन-जी प्रदर्शनपछि भएको क्षतिको अवलोकन गर्नेक्रममा बालकोट आइपुगेका बस्नेतले एमालेलाई जेन-जी नामले गरेको गालीको खेद जनाएका छन् । उनले एमालेको विरोध गर्दै एमाले नबनौँ भनेको पाइयो भन्दै आक्रमक शैलीमा देखिएका बस्नेतले भने, ‘एमाले नबनौँ भन्दो रहेछ । एमाले हो हामी । हिजो पनि हो आज पनि हो भोलि पनि हो । लु नहो भन्ने को आउँदो रहेछ हेरौँ हामी पनि !’ एमाले अध्यक्ष केपी ओली राष्ट्रिय पिता भएको दावी गर्दै प्रधानमन्त्री भएर मान नभइ असली नेता भएर बा मानेको बताए । उनले भने, ‘केपी ओली नभनौँ रे । केपी ओली राष्ट्रिय पिता हो । राष्ट्रियताको संरक्षक हो । विकासको नेता हो । समृद्धिको नेता हो । केपी ओली प्रधानमन्त्री भएर बा भनेको होइन् । केपी ओली साँच्चिकै नेता भएर बा भनेको हो । संकटमा पनि केपी ओली बोकिन्छ । मरेछन् भने पनि केपी ओलीलाई श्रद्धा मानिन्छ । जो जो साहसका साथ हिँड्छ त्यही नेता हो ।’ उनले सबैलाई एकताबद्ध भएर पार्टीलाई अघि बढाउन आग्रह गर्दै आफैले फेसबुकमा नम्बर हालेको र जे पर्छ डटेर सामना गर्ने बताए । आएका सबै फोन आफैँले उठाएको भन्दै उनले अधिकांश फोन उत्साहित भएर आएको पनि दावी गरे ।",
  "fetched_at": "2025-09-15T11:39:11.545891Z",
  "id": "c1da5480aee11de876b1bf309613f271101b235423b9db02f8b9be8f3ce53fed",
  "images": [
    "https://images.nagariknewscdn.com/authors/1757935541_Mahesh_Oli.jpg"
  ],
  "lang": "ne",
  "published_at": "2025-09-15T11:26:13Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "एमाले अध्यक्ष केपी ओली राष्ट्रिय पिता भएको दावी गर्दै प्रधानमन्त्री भएर मान नभइ असली नेता भएर बा मानेको बताए ।...",
  "tags": null,
  "title": "केपी ओली मेरामात्र होइन ‘राष्ट्रिय बा’ हुन् भन्दै कड्किए महेश",
  "url": "https://nagariknews.nagariknetwork.com/politics/mahesh-scolds-kp-oli-saying-he-is-not-only-mine-but-also-the-national-father-59-74.html",
  "version": 1
}
{
  "byline": "न्युज अफ नेपाल",
  "canonical_hash": "becf9cbd4ed95f1f80aa8cd7441a9de5fb2408c85d9dc32f89665ec956abbcdd",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/manoranjan-sharma-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं।</strong></p>\n\n\n\n<p>नेपाल समाचारपत्रका पूर्व पत्रकार तथा नेपाल खेलकुद पत्रकार मञ्चको समन्वय शाखा, पाल्पाका संस्थापक अध्यक्ष मनोरञ्जन शर्माको निधन भएको छ ।<br />पाल्पाबाट खेल पत्रकारिता सुरू गरेर पछिल्लो समय भैरहवामा सक्रिय शर्माको शनिवार भैरहवा सिटी अस्पतालमा उपचारको क्रममा निधन भएको हो । ५३ वर्षे शर्मा केही वर्षदेखि क्यान्सर रोगबाट ग्रसित थिए ।</p>\n\n\n\n<p>तीन दशक खेलकुद पत्रकारितामा सक्रिय शर्माले एसियाली खेलकुद, दक्षिण एसियाली खेलकुद (साग) लगायतको अन्तर्राष्ट्रिय खेल तथा देशको अधिकांश राष्ट्रिय समाचारहरू संकलन गरेका थिए । शर्माको श्रीमती, एक छोरा र एक छोरी छन् । उनको आइतवार बिहान पाल्पाको रामदीमा अन्तिम संस्कार गरिएको हो ।</p>",
  "content_text": "काठमाडौं। नेपाल समाचारपत्रका पूर्व पत्रकार तथा नेपाल खेलकुद पत्रकार मञ्चको समन्वय शाखा, पाल्पाका संस्थापक अध्यक्ष मनोरञ्जन शर्माको निधन भएको छ । पाल्पाबाट खेल पत्रकारिता सुरू गरेर पछिल्लो समय भैरहवामा सक्रिय शर्माको शनिवार भैरहवा सिटी अस्पतालमा उपचारको क्रममा निधन भएको हो । ५३ वर्षे शर्मा केही वर्षदेखि क्यान्सर रोगबाट ग्रसित थिए । तीन दशक खेलकुद पत्रकारितामा सक्रिय शर्माले एसियाली खेलकुद, दक्षिण एसियाली खेलकुद (साग) लगायतको अन्तर्राष्ट्रिय खेल तथा देशको अधिकांश राष्ट्रिय समाचारहरू संकलन गरेका थिए । शर्माको श्रीमती, एक छोरा र एक छोरी छन् । उनको आइतवार बिहान पाल्पाको रामदीमा अन्तिम संस्कार गरिएको हो ।",
  "fetched_at": "2025-09-22T03:10:24.019481Z",
  "id": "61027758407c9871debf8378fc92aa36213f3affa8c30a3d1afcf032d90f5bb4",
  "images": [
    "https://newsofnepal.com/wp-content/uploads/2025/09/manoranjan-sharma-150x150.jpg"
  ],
  "lang": "ne",
  "published_at": "2025-09-22T02:07:04Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/manoranjan-sharma-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं। नेपाल समाचारपत्रका पूर्व पत्रकार तथा नेपाल खेलकुद पत्रकार मञ्चको समन्वय शाखा, पाल्पाका संस्थापक अध्यक्ष मनोरञ्जन शर्माको निधन भएको छ ।पाल्पाबाट खेल पत्रकारिता सुरू गरेर पछिल्लो समय भैरहवामा सक्रिय शर्माको शनिवार भैरहवा सिटी अस्पतालमा उपचारको क्रममा निधन भएको हो । ५३ वर्षे शर्मा केही वर्षदेखि क्यान्सर रोगबाट ग्रसित थिए । तीन दशक खेलकुद पत्रकारितामा सक्रिय [&#8230;]",
  "tags": null,
  "title": "पत्रकार शर्माको निधन",
  "url": "https://newsofnepal.com/2025/09/22/732571/",
  "version": 1
}
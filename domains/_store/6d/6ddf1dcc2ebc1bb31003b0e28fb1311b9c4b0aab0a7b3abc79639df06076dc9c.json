{
  "byline": "नागरिक",
  "canonical_hash": "5a172cab835134e9b1a3d3ff801e462cb64f9f5e43add29ff1797e4a0bda7c60",
  "content_html": "<p><img alt=\"\" src=\"https://images.nagariknewscdn.com/2025/third-party/1756986236_app.png\" /></p><p>सरकारले नेपालमा आधिकारिक दर्ता नभइ सामाजिक सञ्जाल सञ्चालन नगर्ने निर्णय गरेपछि फेसबुक सञ्चालन गर्ने कम्पनी मेटाले नेपाल सरकारसँग सम्पर्क गरेको छ ।  </p><p>मेटाले सरकारसँग दर्ता प्रक्रियाबारे सोधपुछ गरेको सञ्चार तथा सूचना प्रविधि मन्त्रालयले जनाएको छ । </p><p>सञ्चार तथा सूचना प्रविधि मन्त्रालयका सूचना अधिकारी रविन्द्रप्रसाद पौडेलका अनुसार दर्ता प्रक्रियामा आउन विवरण मागेको छ ।  </p><p>उनले भने, ‘मेटाले नेपालमा दर्ता हुन के के गर्नुपर्छ, दर्ता प्रक्रियाको प्रावधान के छ भनेर विवरण मागेको छ ।’</p><p>उनले मेटाले मागेको विवरण आफूहरूले उपलब्ध गराउने बताएका छन् ।</p>",
  "content_text": "सरकारले नेपालमा आधिकारिक दर्ता नभइ सामाजिक सञ्जाल सञ्चालन नगर्ने निर्णय गरेपछि फेसबुक सञ्चालन गर्ने कम्पनी मेटाले नेपाल सरकारसँग सम्पर्क गरेको छ । मेटाले सरकारसँग दर्ता प्रक्रियाबारे सोधपुछ गरेको सञ्चार तथा सूचना प्रविधि मन्त्रालयले जनाएको छ । सञ्चार तथा सूचना प्रविधि मन्त्रालयका सूचना अधिकारी रविन्द्रप्रसाद पौडेलका अनुसार दर्ता प्रक्रियामा आउन विवरण मागेको छ । उनले भने, ‘मेटाले नेपालमा दर्ता हुन के के गर्नुपर्छ, दर्ता प्रक्रियाको प्रावधान के छ भनेर विवरण मागेको छ ।’ उनले मेटाले मागेको विवरण आफूहरूले उपलब्ध गराउने बताएका छन् ।",
  "fetched_at": "2025-09-21T08:25:00.550048Z",
  "id": "6ddf1dcc2ebc1bb31003b0e28fb1311b9c4b0aab0a7b3abc79639df06076dc9c",
  "images": [
    "https://images.nagariknewscdn.com/2025/third-party/1756986236_app.png"
  ],
  "lang": "ne",
  "published_at": "2025-09-04T13:07:19Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "सामाजिक सञ्जाल सञ्चालन नगर्ने निर्णय गरेपछि फेसबुक सञ्चालन गर्ने कम्पनी मेटाले नेपाल सरकारसँग सम्पर्क गरेको छ ।...",
  "tags": null,
  "title": "फेसबुक चलाउने कम्पनी मेटा सम्पर्कमा आयो: दर्ता प्रक्रियाको जानकारी माग्यो",
  "url": "https://nagariknews.nagariknetwork.com/technology/facebook-company-meta-contacted-requested-information-about-the-registration-process-35-87.html",
  "version": 1
}
{
  "byline": "एजेन्सी",
  "canonical_hash": "f69d956d4b96b0d59567bfcfc82efc922374b7df61bfc71ec29be86c76a1b394",
  "content_html": "<img alt=\"\" class=\"attachment-full size-full wp-post-image\" height=\"900\" src=\"https://rajdhanidaily.com/wp-content/uploads/2025/09/Amjat.jpg\" style=\"float: left; margin: 0 15px 15px 0;\" width=\"1200\" />\n<p>मुम्बई । बलिउडमा एक समय यस्तो पनि थियो । जति बेला चल्तीका नायक भन्दा खलनायकहरूले चलचित्रमा काम गर्दा बाढी पारिश्रमिक लिन्थे । उनीहरूले त्यो स्थान त्यत्ति सहजै बनाएका थिएनन् । आफ्नो अभिनय गरेको चलचित्रबाट उनीहरू खल चरित्रको रूपमा यति धेरै लोकप्रिय भएकी, त्यसपछि उनीहरूले अधिकांश चलचित्रमा खलनायककै भूमिका निर्वाह गरे । कतिपय खलनायकलाई नायकको तथा सकारात्मक पात्रको प्रस्ताव आउँदा समेत उनीहरूले त्यस्तो चरित्रमा अभिनय गर्न चाहेनन् । जसले आफूलाई खलनायककै रूपमा मात्र चिनाउन चाहे । खल चरित्र निर्वाह गर्न जुन प्रकारको आनन्द आउँथ्यो, असल चरित्रमा त्यस्तो आनन्द नआउने उनीहरू बताउँथे । पर्दामा डरलाग्दा, बलात्कारी, हत्यारा, गुन्डा देखिने यी खलनायकहरू वास्तविक जीवनमा भने साह्रो असर छविका हुने गरेका थिए । सन १९७० देखि १९९०को दशकसम्म बलिउडमा खलनायकहरूको आफ्नै प्रकारको दबदबा थियो । उनीहरूको आफ्नो वास्तविक नाम भन्दा चलचित्रमा निर्वाह गरेको चरित्रको नामबाट लोकप्रिय थिए । त्यसो त पछिल्लो समय पनि केही खल चरित्रहरूले आफूलाई नायक भन्दा खलनायकमा स्थापित गरिरहेका छन् । तथापि बलिउड चलचित्रमा निर्वाह गरेको चरित्रले स्थापित भएका अग्रज खलनायकहरूको यहाँ चर्चा गरिएको छ ।</p>\n\n\n\n<div class=\"wp-block-image\"><figure class=\"alignleft size-full is-resized\"><img alt=\"\" class=\"wp-image-121997\" height=\"135\" src=\"https://rajdhanidaily.com/wp-content/uploads/2025/09/amjad-khan.jpg\" width=\"234\" /></figure></div>\n\n\n\n<p><strong>गब्बर सिंह (अमजद खान)<br /></strong>बलिउड कलाकार अमजद खानले आफ्नो जीवनका अधिकांश चलचित्रमा खलनायककै भूमिका निर्वाह गरे । उनले निकै कम चलचित्रमा मात्र सकारात्मक भूमिका निभाएका थिए । अमजद खानलाई अहिले पनि दर्शकले उनको वास्तविक नाम भन्दा चलचित्र ‘शोले’को पात्र ‘गब्बर सिंह’को नामले चिन्ने गर्दछन् । सन १९७५ मा निर्माण भएको चलचित्र ‘शोले’ बलिउडकै ऐतिहासिक ब्लक बस्टर चलचित्र हो । यो चलचित्रमा अमजदले गब्बर सिंहको नाममा अत्यन्त निर्दयी र अविस्मरणीय डाँकाको भूमिका निर्वाह गरेका थिए । उनको सोही क्रूर चरित्रका कारण ‘गब्बर सिंह’ भारतीय चलचित्रको सबैभन्दा प्रसिद्ध खलनायक साबित भयो । उनले खतरनाक हाँसो सहित बोलेको ‘कित्ने आदमी थे रे कालिया?’ संवाद यति धेरै लोकप्रिय भयोकी, यो संवाद अहिलेका पुस्ताले समेत बोल्ने गरेका छन् । यस्ता डरलाग्दा संवादहरूले दर्शकहरूमा आतंक सृजना गरेर पर्दामा दुष्टताको चित्रण निर्वाह गर्न अमजद खान खप्पिस थिए । उनी आफ्नो चलचित्रको संवादमा निकै मेहनत गर्थे । उनी आफ्नो जीवन कालमा खल चरित्रमै रमाए ।</p>\n\n\n\n<div class=\"wp-block-image\"><figure class=\"alignleft size-full is-resized\"><img alt=\"\" class=\"wp-image-121998\" height=\"131\" src=\"https://rajdhanidaily.com/wp-content/uploads/2025/09/gulsan-grover.jpg\" width=\"236\" /></figure></div>\n\n\n\n<p><strong>ब्याड म्यान (गुलशन ग्रोभर)<br /></strong>बलिउडका सदाबहार खलनायक गुलसन ग्रोभर पनि त्यत्तिकै लोकप्रिय छन् । जसले बलिउडमा ‘ब्याड म्यान’को उपमा पाएका छन् । उनी यही उपनामले दर्शकमाझ सर्वाधिक लोकप्रिय छन् । करिब ४०० वटा चलचित्रमा काम गरिसकेका गुलशनले सन १९८९ मा चलचित्र ‘राम लखन’मा केसरिया विलायती (ब्याड म्यान) चरित्र निर्वाह गरेका थिए । यो चरित्र आफैँमा अत्यन्त क्रूर थियो । यही चरित्रले उनको उपनाम नै स्थायी रूपमा ‘ब्याड म्यान’ बनाई दियो । त्यसपछि आफूलाई सबैले ‘ब्याड म्यान’ भनेरै बोलाउँदै आएको यी खलनायकको कथन छ । बलिउडमा भड्काऊ, अमानवीय, कलात्कारी खतरनाक चित्रणका लागि गुशलन सधैँ लोकप्रिय रहे । जीवनमा आफूलाई खल चरित्र निर्वाह गर्दा नै सबैभन्दा आनन्द आउने गरेको यी कलाकारको कथन छ ।</p>\n\n\n\n<div class=\"wp-block-image\"><figure class=\"alignleft size-full is-resized\"><img alt=\"\" class=\"wp-image-121999\" height=\"126\" src=\"https://rajdhanidaily.com/wp-content/uploads/2025/09/aamir-khan.jpg\" width=\"239\" /></figure></div>\n\n\n\n<p><strong>मोगाम्बो (अमरीश पुरी)<br /></strong>बलिउडका अर्का स्थापित खलनायक अमरीश पुरी हुन् । बलिउडमा उनले सन १९८० र ९० को दशकमा ठुलो पर्दामा आफ्नो खलनायक रवाफ निरन्तर देखाए । यी अभिनेता पनि ‘मोगाम्बो’को उपनामले बलिउडमा सर्वाधिक चर्चामा रहे । १९८७ मा निर्मित चलचित्र ‘मिस्टर इन्डिया’मा उनले निर्वाह गरेको निकै क्रूर ‘मोगाम्बो’को चरिन नै पछि उनको उपनाम बन्न गयो । उनले बोलेको संवाद ‘मोगाम्बो खुश हुआ !’ त्यति बेला दर्शकको मुख मुखमा झुन्डिएको थियो । जसमा मेगालोम्यानिकल तानासाह ‘मोगाम्बो’को रूपमा अमरीश पुरीको प्रदर्शित चलचित्र खलनायकको लागि सुनौलो मानक बन्यो । यो चरित्रको लोकप्रियतापछि उनले बाँचुन्जेल नकारात्मक चरित्रलाई नै बढी महत्त्व दिए ।</p>\n\n\n\n<div class=\"wp-block-image\"><figure class=\"alignleft size-full is-resized\"><img alt=\"\" class=\"wp-image-122002\" height=\"115\" src=\"https://rajdhanidaily.com/wp-content/uploads/2025/09/kul-bhusan-kharbanda.jpg\" width=\"186\" /></figure></div>\n\n\n\n<p><strong>शाकाल (कुल भूषण खरबंदा):<br /></strong>बलिउडका कालजयी खलनायक शाकालको वास्तविक नाम कुल भूषण खरबंदा हो । सन १९८०मा निर्मित चलचित्र शानमा कुल भूषणले निर्वाह गरेको चरित्र ‘शाकाल’ नै उनको लोकप्रिय उपनाम बन्यो । कुल भूषणले पनि आफ्नो अभिनय यात्रामा अधिकांश चलचित्रमा खलनायककै रूपमा काम गरे । विश्व चर्चित खलनायक ब्लोफेल्डबाट प्रेरित भएका कुल भूषण एक परिष्कृत तर शैतानी अपराधी मास्टर माइन्ड चरित्रका रूपमा पर्दामा प्रस्तुत हुने गर्दथे ।</p>\n\n\n\n<div class=\"wp-block-image\"><figure class=\"alignleft size-full is-resized\"><img alt=\"\" class=\"wp-image-122001\" height=\"117\" src=\"https://rajdhanidaily.com/wp-content/uploads/2025/09/ajit-khan.jpg\" width=\"195\" /></figure></div>\n\n\n\n<p><strong>लायन (अजित खान)<br /></strong>बलिउडका अर्का खलनायक अजित खान पनि ‘लायन’को उपनामले लोकप्रिय भए । जसलाई बलिउडमा शेर पनि भन्ने गरिन्थ्यो । सन १९७६ मा बनेको बलिउड चलचित्र ‘काली चरण’बाट उनले ‘लायन’ को यो उपनाम प्राप्त गरेका थिए । त्यसपछि उनलाई खलनायक ‘लायन’ अर्थात् शेर पनि भन्न थालियो । उनको ‘सारा सहर मुझे शेर के नाम से जानता है’ सम्वादका कारण ‘लायन’को उपनामले परिचित भए । अजित खानले पनि आफ्नो जीवन कालमा धेरै जसो चलचित्रमा खलनायककै भूमिका मात्र निर्वाह गरे ।</p>\n\n\n\n<div class=\"wp-block-image\"><figure class=\"alignleft size-full is-resized\"><img alt=\"\" class=\"wp-image-122000\" height=\"144\" src=\"https://rajdhanidaily.com/wp-content/uploads/2025/09/pran.jpg\" width=\"189\" /></figure></div>\n\n\n\n<p><strong>शेर खान (प्राण)<br /></strong>बलिउड खल अभिनेता प्राणलाई दर्शकले शेर खानका रूपमा चिन्ने गर्दछन् । सन १९७३ मा निर्माण भएको चलचित्र ‘जंजीर’मा उनले शेर खानको चरित्र निर्वाह गरेका थिए । सो चलचित्रले कलाकार प्राणको जीवनमा कायापलट ल्यायो । त्यसपछि प्राणले अधिकांश चलचित्रमा खल चरित्र मात्र निर्वाह गरे । सुरुमा मितव्यापी रूपमा प्रस्तुत हुँदै मध्यान्तर पछि क्रूर खलनायकको रूपमा प्रस्तुत हुनु उनको विशेषता बन्यो ।</p>\n\n\n\n<p><strong>डा. ड्याङ (अनुपम खेर)<br /></strong>सन १९८६ मा निर्माण भएको बलिउड चलचित्र ‘कर्मा’ मा डा. ड्याङको विक्षिप्त चरित्र अनुपम खेरले निर्वाह गरेका थिए । यो चरित्र यति भयानक थियो कि, यो चलचित्र हेर्नेको दिमागमा उनको चरित्र सधैँ बस्यो । यही कारण अनुपम खेरलाई धेरैले लामो समयसम्म वास्तविक नामले भन्दा पनि डा. ड्याङको नामले बेलाउने गरे । बलिउड खल अभिनेतामा अनुपख खेर अहिले पनि त्यत्तिकै लोकप्रिय छन् । उनले अधिकांश चलचित्रमा खलनायककै भूमिका निर्वाह गरेका छन् ।</p>\n<p>The post <a href=\"https://rajdhanidaily.com/id/121996/\" rel=\"nofollow\">चरित्र पात्रवाट प्रख्यात बलिउड खलनायकहरु</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "मुम्बई । बलिउडमा एक समय यस्तो पनि थियो । जति बेला चल्तीका नायक भन्दा खलनायकहरूले चलचित्रमा काम गर्दा बाढी पारिश्रमिक लिन्थे । उनीहरूले त्यो स्थान त्यत्ति सहजै बनाएका थिएनन् । आफ्नो अभिनय गरेको चलचित्रबाट उनीहरू खल चरित्रको रूपमा यति धेरै लोकप्रिय भएकी, त्यसपछि उनीहरूले अधिकांश चलचित्रमा खलनायककै भूमिका निर्वाह गरे । कतिपय खलनायकलाई नायकको तथा सकारात्मक पात्रको प्रस्ताव आउँदा समेत उनीहरूले त्यस्तो चरित्रमा अभिनय गर्न चाहेनन् । जसले आफूलाई खलनायककै रूपमा मात्र चिनाउन चाहे । खल चरित्र निर्वाह गर्न जुन प्रकारको आनन्द आउँथ्यो, असल चरित्रमा त्यस्तो आनन्द नआउने उनीहरू बताउँथे । पर्दामा डरलाग्दा, बलात्कारी, हत्यारा, गुन्डा देखिने यी खलनायकहरू वास्तविक जीवनमा भने साह्रो असर छविका हुने गरेका थिए । सन १९७० देखि १९९०को दशकसम्म बलिउडमा खलनायकहरूको आफ्नै प्रकारको दबदबा थियो । उनीहरूको आफ्नो वास्तविक नाम भन्दा चलचित्रमा निर्वाह गरेको चरित्रको नामबाट लोकप्रिय थिए । त्यसो त पछिल्लो समय पनि केही खल चरित्रहरूले आफूलाई नायक भन्दा खलनायकमा स्थापित गरिरहेका छन् । तथापि बलिउड चलचित्रमा निर्वाह गरेको चरित्रले स्थापित भएका अग्रज खलनायकहरूको यहाँ चर्चा गरिएको छ । गब्बर सिंह (अमजद खान) बलिउड कलाकार अमजद खानले आफ्नो जीवनका अधिकांश चलचित्रमा खलनायककै भूमिका निर्वाह गरे । उनले निकै कम चलचित्रमा मात्र सकारात्मक भूमिका निभाएका थिए । अमजद खानलाई अहिले पनि दर्शकले उनको वास्तविक नाम भन्दा चलचित्र ‘शोले’को पात्र ‘गब्बर सिंह’को नामले चिन्ने गर्दछन् । सन १९७५ मा निर्माण भएको चलचित्र ‘शोले’ बलिउडकै ऐतिहासिक ब्लक बस्टर चलचित्र हो । यो चलचित्रमा अमजदले गब्बर सिंहको नाममा अत्यन्त निर्दयी र अविस्मरणीय डाँकाको भूमिका निर्वाह गरेका थिए । उनको सोही क्रूर चरित्रका कारण ‘गब्बर सिंह’ भारतीय चलचित्रको सबैभन्दा प्रसिद्ध खलनायक साबित भयो । उनले खतरनाक हाँसो सहित बोलेको ‘कित्ने आदमी थे रे कालिया?’ संवाद यति धेरै लोकप्रिय भयोकी, यो संवाद अहिलेका पुस्ताले समेत बोल्ने गरेका छन् । यस्ता डरलाग्दा संवादहरूले दर्शकहरूमा आतंक सृजना गरेर पर्दामा दुष्टताको चित्रण निर्वाह गर्न अमजद खान खप्पिस थिए । उनी आफ्नो चलचित्रको संवादमा निकै मेहनत गर्थे । उनी आफ्नो जीवन कालमा खल चरित्रमै रमाए । ब्याड म्यान (गुलशन ग्रोभर) बलिउडका सदाबहार खलनायक गुलसन ग्रोभर पनि त्यत्तिकै लोकप्रिय छन् । जसले बलिउडमा ‘ब्याड म्यान’को उपमा पाएका छन् । उनी यही उपनामले दर्शकमाझ सर्वाधिक लोकप्रिय छन् । करिब ४०० वटा चलचित्रमा काम गरिसकेका गुलशनले सन १९८९ मा चलचित्र ‘राम लखन’मा केसरिया विलायती (ब्याड म्यान) चरित्र निर्वाह गरेका थिए । यो चरित्र आफैँमा अत्यन्त क्रूर थियो । यही चरित्रले उनको उपनाम नै स्थायी रूपमा ‘ब्याड म्यान’ बनाई दियो । त्यसपछि आफूलाई सबैले ‘ब्याड म्यान’ भनेरै बोलाउँदै आएको यी खलनायकको कथन छ । बलिउडमा भड्काऊ, अमानवीय, कलात्कारी खतरनाक चित्रणका लागि गुशलन सधैँ लोकप्रिय रहे । जीवनमा आफूलाई खल चरित्र निर्वाह गर्दा नै सबैभन्दा आनन्द आउने गरेको यी कलाकारको कथन छ । मोगाम्बो (अमरीश पुरी) बलिउडका अर्का स्थापित खलनायक अमरीश पुरी हुन् । बलिउडमा उनले सन १९८० र ९० को दशकमा ठुलो पर्दामा आफ्नो खलनायक रवाफ निरन्तर देखाए । यी अभिनेता पनि ‘मोगाम्बो’को उपनामले बलिउडमा सर्वाधिक चर्चामा रहे । १९८७ मा निर्मित चलचित्र ‘मिस्टर इन्डिया’मा उनले निर्वाह गरेको निकै क्रूर ‘मोगाम्बो’को चरिन नै पछि उनको उपनाम बन्न गयो । उनले बोलेको संवाद ‘मोगाम्बो खुश हुआ !’ त्यति बेला दर्शकको मुख मुखमा झुन्डिएको थियो । जसमा मेगालोम्यानिकल तानासाह ‘मोगाम्बो’को रूपमा अमरीश पुरीको प्रदर्शित चलचित्र खलनायकको लागि सुनौलो मानक बन्यो । यो चरित्रको लोकप्रियतापछि उनले बाँचुन्जेल नकारात्मक चरित्रलाई नै बढी महत्त्व दिए । शाकाल (कुल भूषण खरबंदा): बलिउडका कालजयी खलनायक शाकालको वास्तविक नाम कुल भूषण खरबंदा हो । सन १९८०मा निर्मित चलचित्र शानमा कुल भूषणले निर्वाह गरेको चरित्र ‘शाकाल’ नै उनको लोकप्रिय उपनाम बन्यो । कुल भूषणले पनि आफ्नो अभिनय यात्रामा अधिकांश चलचित्रमा खलनायककै रूपमा काम गरे । विश्व चर्चित खलनायक ब्लोफेल्डबाट प्रेरित भएका कुल भूषण एक परिष्कृत तर शैतानी अपराधी मास्टर माइन्ड चरित्रका रूपमा पर्दामा प्रस्तुत हुने गर्दथे । लायन (अजित खान) बलिउडका अर्का खलनायक अजित खान पनि ‘लायन’को उपनामले लोकप्रिय भए । जसलाई बलिउडमा शेर पनि भन्ने गरिन्थ्यो । सन १९७६ मा बनेको बलिउड चलचित्र ‘काली चरण’बाट उनले ‘लायन’ को यो उपनाम प्राप्त गरेका थिए । त्यसपछि उनलाई खलनायक ‘लायन’ अर्थात् शेर पनि भन्न थालियो । उनको ‘सारा सहर मुझे शेर के नाम से जानता है’ सम्वादका कारण ‘लायन’को उपनामले परिचित भए । अजित खानले पनि आफ्नो जीवन कालमा धेरै जसो चलचित्रमा खलनायककै भूमिका मात्र निर्वाह गरे । शेर खान (प्राण) बलिउड खल अभिनेता प्राणलाई दर्शकले शेर खानका रूपमा चिन्ने गर्दछन् । सन १९७३ मा निर्माण भएको चलचित्र ‘जंजीर’मा उनले शेर खानको चरित्र निर्वाह गरेका थिए । सो चलचित्रले कलाकार प्राणको जीवनमा कायापलट ल्यायो । त्यसपछि प्राणले अधिकांश चलचित्रमा खल चरित्र मात्र निर्वाह गरे । सुरुमा मितव्यापी रूपमा प्रस्तुत हुँदै मध्यान्तर पछि क्रूर खलनायकको रूपमा प्रस्तुत हुनु उनको विशेषता बन्यो । डा. ड्याङ (अनुपम खेर) सन १९८६ मा निर्माण भएको बलिउड चलचित्र ‘कर्मा’ मा डा. ड्याङको विक्षिप्त चरित्र अनुपम खेरले निर्वाह गरेका थिए । यो चरित्र यति भयानक थियो कि, यो चलचित्र हेर्नेको दिमागमा उनको चरित्र सधैँ बस्यो । यही कारण अनुपम खेरलाई धेरैले लामो समयसम्म वास्तविक नामले भन्दा पनि डा. ड्याङको नामले बेलाउने गरे । बलिउड खल अभिनेतामा अनुपख खेर अहिले पनि त्यत्तिकै लोकप्रिय छन् । उनले अधिकांश चलचित्रमा खलनायककै भूमिका निर्वाह गरेका छन् । The post चरित्र पात्रवाट प्रख्यात बलिउड खलनायकहरु appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-17T08:29:40.573200Z",
  "id": "5c3e436955d43e75fc4f2bd9696f2929df1c728facc857054a281838212f2e27",
  "images": [
    "https://rajdhanidaily.com/wp-content/uploads/2025/09/Amjat.jpg",
    "https://rajdhanidaily.com/wp-content/uploads/2025/09/amjad-khan.jpg",
    "https://rajdhanidaily.com/wp-content/uploads/2025/09/gulsan-grover.jpg",
    "https://rajdhanidaily.com/wp-content/uploads/2025/09/aamir-khan.jpg",
    "https://rajdhanidaily.com/wp-content/uploads/2025/09/kul-bhusan-kharbanda.jpg",
    "https://rajdhanidaily.com/wp-content/uploads/2025/09/ajit-khan.jpg",
    "https://rajdhanidaily.com/wp-content/uploads/2025/09/pran.jpg"
  ],
  "lang": "ne",
  "published_at": "2025-09-17T07:59:06Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"900\" src=\"https://rajdhanidaily.com/wp-content/uploads/2025/09/Amjat.jpg\" style=\"float: left; margin: 0 15px 15px 0;\" width=\"1200\" />मुम्बई । बलिउडमा एक समय यस्तो पनि थियो । जति बेला चल्तीका नायक भन्दा खलनायकहरूले चलचित्रमा काम गर्दा बाढी पारिश्रमिक लिन्थे । उनीहरूले त्यो स्थान त्यत्ति सहजै बनाएका थिएनन् । आफ्नो अभिनय गरेको चलचित्रबाट उनीहरू खल चरित्रको रूपमा यति धेरै लोकप्रिय भएकी, त्यसपछि उनीहरूले अधिकांश चलचित्रमा खलनायककै भूमिका निर्वाह गरे । कतिपय खलनायकलाई नायकको तथा [&#8230;]</p>\n<p>The post <a href=\"https://rajdhanidaily.com/id/121996/\" rel=\"nofollow\">चरित्र पात्रवाट प्रख्यात बलिउड खलनायकहरु</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "चरित्र पात्रवाट प्रख्यात बलिउड खलनायकहरु",
  "url": "https://rajdhanidaily.com/id/121996/",
  "version": 1
}
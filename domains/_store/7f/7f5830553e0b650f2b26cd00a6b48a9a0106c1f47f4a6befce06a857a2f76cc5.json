{
  "byline": "Prakash Timalsina",
  "canonical_hash": "85fdb256a45e8ebc97e66fa13bb2a950f952fb88b0bb22dd35a26e3f654eb7bc",
  "content_html": "<p>काठमाडौं (हाम्रो खेलकुद)- <strong>नेपाल खेलकुद पत्रकार मञ्चको समन्वय शाखा, पाल्पाका संस्थापक अध्यक्ष मनोरञ्जन शर्माको निधन भएको छ ।</strong></p>\n\n\n\n<p>पाल्पाबाट खेल पत्रकारिता सुरू गरेर पछिल्लो समय भैरहवामा सक्रिय शर्माको शनिवार भैरहवा सिटी अस्पतालमा उपचारको क्रममा निधन भएको हो।</p>\n\n\n\n<p> ५३ वर्षे शर्मा केही वर्षदेखि क्यान्सर रोगबाट ग्रसित थिए। तीन दशक खेलकुद पत्रकारितामा सक्रिय शर्माले एसियाली खेलकुद, दक्षिण एसियाली खेलकुद (साग) लगायतको अन्तर्राष्ट्रिय खेल तथा देशको अधिकांश राष्ट्रिय समाचारहरू संकलन गरेका थिए छ। शर्माको श्रीमती, एक छोरा र एक छोरी छन् ।</p>\n\n\n\n<p>खेलकुद पत्रकार मञ्चले शर्माको आत्माको चिरशान्तिको कामना गर्दै श्रद्धाञ्जली व्यक्त गर्दै शोकसन्तप्त परिवारमा समवेदना दिएको छ।<br />उनको आइतवार बिहान पाल्पाको रामदीमा अन्तिम संस्कार गरिएको छ ।</p><p>The post <a href=\"https://www.hamrokhelkud.com/others/165872.html\">मन्च पाल्पाका संस्थापक शर्माको निधन</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "काठमाडौं (हाम्रो खेलकुद)- नेपाल खेलकुद पत्रकार मञ्चको समन्वय शाखा, पाल्पाका संस्थापक अध्यक्ष मनोरञ्जन शर्माको निधन भएको छ । पाल्पाबाट खेल पत्रकारिता सुरू गरेर पछिल्लो समय भैरहवामा सक्रिय शर्माको शनिवार भैरहवा सिटी अस्पतालमा उपचारको क्रममा निधन भएको हो। ५३ वर्षे शर्मा केही वर्षदेखि क्यान्सर रोगबाट ग्रसित थिए। तीन दशक खेलकुद पत्रकारितामा सक्रिय शर्माले एसियाली खेलकुद, दक्षिण एसियाली खेलकुद (साग) लगायतको अन्तर्राष्ट्रिय खेल तथा देशको अधिकांश राष्ट्रिय समाचारहरू संकलन गरेका थिए छ। शर्माको श्रीमती, एक छोरा र एक छोरी छन् । खेलकुद पत्रकार मञ्चले शर्माको आत्माको चिरशान्तिको कामना गर्दै श्रद्धाञ्जली व्यक्त गर्दै शोकसन्तप्त परिवारमा समवेदना दिएको छ। उनको आइतवार बिहान पाल्पाको रामदीमा अन्तिम संस्कार गरिएको छ । The post मन्च पाल्पाका संस्थापक शर्माको निधन first appeared on हाम्रो खेलकुद .",
  "fetched_at": "2025-09-21T08:41:53.763403Z",
  "id": "7f5830553e0b650f2b26cd00a6b48a9a0106c1f47f4a6befce06a857a2f76cc5",
  "images": [],
  "lang": "ne",
  "published_at": "2025-09-21T08:39:25Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>काठमाडौं (हाम्रो खेलकुद)- नेपाल खेलकुद पत्रकार मञ्चको समन्वय शाखा, पाल्पाका संस्थापक अध्यक्ष मनोरञ्जन शर्माको निधन भएको छ । पाल्पाबाट खेल पत्रकारिता सुरू गरेर पछिल्लो समय भैरहवामा सक्रिय शर्माको शनिवार भैरहवा सिटी अस्पतालमा उपचारको क्रममा निधन भएको हो। ५३ वर्षे शर्मा केही वर्षदेखि क्यान्सर रोगबाट ग्रसित थिए। तीन दशक खेलकुद पत्रकारितामा सक्रिय शर्माले एसियाली खेलकुद, दक्षिण [&#8230;]</p>\n<p>The post <a href=\"https://www.hamrokhelkud.com/others/165872.html\">मन्च पाल्पाका संस्थापक शर्माको निधन</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "मन्च पाल्पाका संस्थापक शर्माको निधन",
  "url": "https://www.hamrokhelkud.com/others/165872.html",
  "version": 1
}
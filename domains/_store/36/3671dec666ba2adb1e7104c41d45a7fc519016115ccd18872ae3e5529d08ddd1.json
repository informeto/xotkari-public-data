{
  "byline": "नागरिक",
  "canonical_hash": "a8ff4631694a9451545b2170b40dcb3e50fb21702aa15a5224dc5e161c99975f",
  "content_html": "<p><img alt=\"\" src=\"https://images.nagariknewscdn.com/authors/1758108719_Tekwando.jpg\" /></p><p>नेपाली खेलकुदको चर्चित तेक्वान्दो डेमोन्स्ट्रेसन टोली कपन टाइगरले भारतमा हुने इन्डिया गट ट्यालेन्टमा प्रतिस्पर्धा गर्ने भएको छ ।  </p><p>भारतको मुम्बईमा आगामी सेप्टेम्बर २४ देखि यो रियालिटी सो हुँदैछ ।  </p><p>यो सोमा नेपाली खेलकुदको चर्चित ड्रेमोन्स्ट्रेसन टिम कपन टाइगरले प्रतिस्पर्धा गर्ने भएको हो । कुल २६ सदस्यीय नेपाली नेपाली आजै भारत प्रस्थान गरेको छ ।  </p><p>मन्दीप राईको कप्तानी तथा तेक्वान्दोका प्रशिक्षक श्याम थापामगरको नेतृत्वमा उक्त टोली सहभागी हुने भएको हो । इन्डिया गट ट्यालेन्टमा करिब ३५ वटा टोलीले चुनौती प्रस्तुत गर्ने भएका छन् ।  </p><figure class=\"image\"><img src=\"https://images.nagariknewscdn.com/authors/1758108815_Tekwando1.jpg\" /></figure><p>यसअघि मंगलबार काठमाडौं जिल्ला तेक्वान्दो संघले पनि टोलीलाई बिदाइ गरेको थियो ।  काठमाडौं जिल्ला तेक्वान्दो संघका अध्यक्ष विक्रम खड्गीलगायतले टोलीलाई बिदाइ गरेका हुन् ।  </p><p>संघले सो अवसरमा टोलीलाई प्रोत्साहन स्वरूप २५ हजार रुपैयाँ प्रदान गरेको थियो ।</p>",
  "content_text": "नेपाली खेलकुदको चर्चित तेक्वान्दो डेमोन्स्ट्रेसन टोली कपन टाइगरले भारतमा हुने इन्डिया गट ट्यालेन्टमा प्रतिस्पर्धा गर्ने भएको छ । भारतको मुम्बईमा आगामी सेप्टेम्बर २४ देखि यो रियालिटी सो हुँदैछ । यो सोमा नेपाली खेलकुदको चर्चित ड्रेमोन्स्ट्रेसन टिम कपन टाइगरले प्रतिस्पर्धा गर्ने भएको हो । कुल २६ सदस्यीय नेपाली नेपाली आजै भारत प्रस्थान गरेको छ । मन्दीप राईको कप्तानी तथा तेक्वान्दोका प्रशिक्षक श्याम थापामगरको नेतृत्वमा उक्त टोली सहभागी हुने भएको हो । इन्डिया गट ट्यालेन्टमा करिब ३५ वटा टोलीले चुनौती प्रस्तुत गर्ने भएका छन् । यसअघि मंगलबार काठमाडौं जिल्ला तेक्वान्दो संघले पनि टोलीलाई बिदाइ गरेको थियो । काठमाडौं जिल्ला तेक्वान्दो संघका अध्यक्ष विक्रम खड्गीलगायतले टोलीलाई बिदाइ गरेका हुन् । संघले सो अवसरमा टोलीलाई प्रोत्साहन स्वरूप २५ हजार रुपैयाँ प्रदान गरेको थियो ।",
  "fetched_at": "2025-09-17T11:52:19.487614Z",
  "id": "3671dec666ba2adb1e7104c41d45a7fc519016115ccd18872ae3e5529d08ddd1",
  "images": [
    "https://images.nagariknewscdn.com/authors/1758108719_Tekwando.jpg",
    "https://images.nagariknewscdn.com/authors/1758108815_Tekwando1.jpg"
  ],
  "lang": "ne",
  "published_at": "2025-09-17T11:33:45Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "यो सोमा नेपाली खेलकुदको चर्चित ड्रेमोन्स्ट्रेसन टिम कपन टाइगरले प्रतिस्पर्धा गर्ने भएको हो । कुल २६ सदस्यीय नेपाली नेपाली आजै भारत प्रस्थान गरेको छ ।...",
  "tags": null,
  "title": "कपन टाइगर तेक्वान्दो टोली इन्डिया गट ट्यालेन्टमा सहभागी हुने",
  "url": "https://nagariknews.nagariknetwork.com/sports/kapan-tiger-taekwondo-team-to-participate-in-india-s-got-talent-18-13.html",
  "version": 1
}
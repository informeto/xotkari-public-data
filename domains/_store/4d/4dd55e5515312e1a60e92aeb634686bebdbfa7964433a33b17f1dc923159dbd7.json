{
  "byline": "Prakash Timalsina",
  "canonical_hash": "51009ae4154aaa69db246e5bd23b3a811191931f50262b121ad8dd00e91e8a8c",
  "content_html": "<p>एजेन्सी &#8211; <strong>साउदी प्रो लिगमा अल–नासरले सुरुवाती उत्कृष्ट प्रदर्शनलाई जारी राखेको छ। अल–खोलुदलाई आइतवार २-० ले हराउँदै अल नासर तालिकाको शीर्ष स्थानमा फर्किएको छ।</strong></p>\n\n\n\n<p>खेलको पहिलो हाफ कठिन भए पनि दोस्रो हाफमा अल–नासरले खेल आफ्नो पक्षमा पार्यो। साडियो मानेले ५२ औं मिनेटमा किंग्सले कोमानसँग पास मिलाउँदै पहिलो गोल गरे। त्यसपछि अन्तिम १० मिनेट बाँकी रहँदा नयाँ खेलाडी इनिगो मार्टिनेजले हेडमार्फत अर्को गोल थपे।</p>\n\n\n\n<figure class=\"wp-block-image size-large\"><a href=\"https://www.hamrokhelkud.com/wp-content/uploads/2025/09/20250915_095127-scaled.jpg\"><img alt=\"\" class=\"wp-image-165704\" height=\"683\" src=\"https://www.hamrokhelkud.com/wp-content/uploads/2025/09/20250915_095127-1024x683.jpg\" width=\"1024\" /></a></figure>\n\n\n\n<p>अन्तिमतिर अल–खोलुदलाई पेनाल्टीको मौका मिल्यो तर गोलकिपर राघिद नज्जारले प्रहार रोक्दै अल–नासरको अग्रतालाई जोगाए ‌।</p>\n\n\n\n<p>अल–नासरले सन् २०१९/२० पछि पहिलो पटक सुरुवाती दुई खेलमा लगातार जित निकालेको छ। पछिल्ला १० खेलमा टोली अपराजित छ । अल–खोलुद भने पछिल्ला ११ अवे खेलमा केवल १ मा मात्र विजयी भएको छ।</p><p>The post <a href=\"https://www.hamrokhelkud.com/football/165703.html\">अल नासरको लगातार जित</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – साउदी प्रो लिगमा अल–नासरले सुरुवाती उत्कृष्ट प्रदर्शनलाई जारी राखेको छ। अल–खोलुदलाई आइतवार २-० ले हराउँदै अल नासर तालिकाको शीर्ष स्थानमा फर्किएको छ। खेलको पहिलो हाफ कठिन भए पनि दोस्रो हाफमा अल–नासरले खेल आफ्नो पक्षमा पार्यो। साडियो मानेले ५२ औं मिनेटमा किंग्सले कोमानसँग पास मिलाउँदै पहिलो गोल गरे। त्यसपछि अन्तिम १० मिनेट बाँकी रहँदा नयाँ खेलाडी इनिगो मार्टिनेजले हेडमार्फत अर्को गोल थपे। अन्तिमतिर अल–खोलुदलाई पेनाल्टीको मौका मिल्यो तर गोलकिपर राघिद नज्जारले प्रहार रोक्दै अल–नासरको अग्रतालाई जोगाए ‌। अल–नासरले सन् २०१९/२० पछि पहिलो पटक सुरुवाती दुई खेलमा लगातार जित निकालेको छ। पछिल्ला १० खेलमा टोली अपराजित छ । अल–खोलुद भने पछिल्ला ११ अवे खेलमा केवल १ मा मात्र विजयी भएको छ। The post अल नासरको लगातार जित first appeared on हाम्रो खेलकुद .",
  "fetched_at": "2025-09-15T04:27:58.186259Z",
  "id": "4dd55e5515312e1a60e92aeb634686bebdbfa7964433a33b17f1dc923159dbd7",
  "images": [
    "https://www.hamrokhelkud.com/wp-content/uploads/2025/09/20250915_095127-1024x683.jpg"
  ],
  "lang": "ne",
  "published_at": "2025-09-15T04:06:54Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; साउदी प्रो लिगमा अल–नासरले सुरुवाती उत्कृष्ट प्रदर्शनलाई जारी राखेको छ। अल–खोलुदलाई आइतवार २-० ले हराउँदै अल नासर तालिकाको शीर्ष स्थानमा फर्किएको छ। खेलको पहिलो हाफ कठिन भए पनि दोस्रो हाफमा अल–नासरले खेल आफ्नो पक्षमा पार्यो। साडियो मानेले ५२ औं मिनेटमा किंग्सले कोमानसँग पास मिलाउँदै पहिलो गोल गरे। त्यसपछि अन्तिम १० मिनेट बाँकी रहँदा [&#8230;]</p>\n<p>The post <a href=\"https://www.hamrokhelkud.com/football/165703.html\">अल नासरको लगातार जित</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "अल नासरको लगातार जित",
  "url": "https://www.hamrokhelkud.com/football/165703.html",
  "version": 1
}
{
  "byline": "नेपाल जापान",
  "canonical_hash": "64f7aad291578dfc4d04d745ad20a6540af414cf755c1e35ce92576bf357545c",
  "content_html": "<p style=\"text-align: justify;\">जेनजी आन्दोलनबाट स्थापित सरकारमा अर्थ मन्त्रालयको जिम्मेवारी सम्हाल्नेन तयारीमा रहनुभएका रामेश्वर खनालले कुनै पनि सरकारी सुविधा नलिने घोषणा गर्नुभएको छ ।</p>\n<p style=\"text-align: justify;\">पूर्व अर्थसचिव समेत रहनुभएका खनालले सुरक्षाकर्मी, तलब, मन्त्री क्वार्टर, गाडी लगायतका कुनै पनि सुविधा नलिने बताउनुभएको हो । यसअघि खनालले तत्कालीन प्रधानमन्त्री बाबुराम भट्टराईको आर्थिक सल्लाहकार हुँदा पनि कुनै सुविधा लिनुभएको थिएन ।</p>\n<p style=\"text-align: justify;\">कुनै सुविधा नलिने घोषणापछि प्रधानमन्त्रीको टोलीले उहाँलाई अहिलेको परिस्थितीलाई मध्यनजर गर्दै पिएसओ भने राख्न आग्रह गरे पनि खनालले त्यो पनि नमान्नुभएको समाचारमा जनाइएको छ ।</p>\n<p style=\"text-align: justify;\">खनालले केही समयअघि मात्र उच्चस्तरीय आर्थिक सुधार सुझाव सिफारिस आयोगको अध्यक्षका रूपमा केपी ओली सरकारलाई ४४७ पृष्ठ लामो प्रतिवेदन बुझाउनुभाएको थियो ।</p>",
  "content_text": "जेनजी आन्दोलनबाट स्थापित सरकारमा अर्थ मन्त्रालयको जिम्मेवारी सम्हाल्नेन तयारीमा रहनुभएका रामेश्वर खनालले कुनै पनि सरकारी सुविधा नलिने घोषणा गर्नुभएको छ । पूर्व अर्थसचिव समेत रहनुभएका खनालले सुरक्षाकर्मी, तलब, मन्त्री क्वार्टर, गाडी लगायतका कुनै पनि सुविधा नलिने बताउनुभएको हो । यसअघि खनालले तत्कालीन प्रधानमन्त्री बाबुराम भट्टराईको आर्थिक सल्लाहकार हुँदा पनि कुनै सुविधा लिनुभएको थिएन । कुनै सुविधा नलिने घोषणापछि प्रधानमन्त्रीको टोलीले उहाँलाई अहिलेको परिस्थितीलाई मध्यनजर गर्दै पिएसओ भने राख्न आग्रह गरे पनि खनालले त्यो पनि नमान्नुभएको समाचारमा जनाइएको छ । खनालले केही समयअघि मात्र उच्चस्तरीय आर्थिक सुधार सुझाव सिफारिस आयोगको अध्यक्षका रूपमा केपी ओली सरकारलाई ४४७ पृष्ठ लामो प्रतिवेदन बुझाउनुभाएको थियो ।",
  "fetched_at": "2025-09-15T04:27:30.466166Z",
  "id": "424969e3594d932f3fb52c059c0c61c72a1120c6199551da7ce6cf73ad4b6958",
  "images": [],
  "lang": "ne",
  "published_at": "2025-09-15T04:16:14Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "जेनजी आन्दोलनबाट स्थापित सरकारमा अर्थ मन्त्रालयको जिम्मेवारी सम्हाल्नेन तयारीमा रहनुभएका रामेश्वर खनालले कुनै पनि सरकारी सुविधा नलिने घोषणा गर्नुभएको छ । पूर्व अर्थसचिव समेत रहनुभएका खनालले सुरक्षाकर्मी, तलब, मन्त्री क्वार्टर, गाडी लगायतका कुनै पनि सुविधा नलिने बताउनुभएको हो । यसअघि खनालले तत्कालीन प्रधानमन्त्री बाबुराम भट्टराईको आर्थिक सल्लाहकार हुँदा पनि कुनै सुविधा लिनुभएको थिएन । कुनै &#8230;",
  "tags": null,
  "title": "कुनै पनि सरकारी सुविधा नलिने खनालको घोषणा",
  "url": "https://www.nepaljapan.com/09/15/680948/",
  "version": 1
}
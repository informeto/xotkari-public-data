{
  "byline": "राजधानी समाचारदाता",
  "canonical_hash": "f8f17736752a7dd3aabb28f60e0417357caca2175529a498d3b55e92ac52f40d",
  "content_html": "<img alt=\"\" class=\"attachment-full size-full wp-post-image\" height=\"369\" src=\"https://rajdhanidaily.com/wp-content/uploads/2025/09/disa-patani.jpg\" style=\"float: left; margin: 0 15px 15px 0;\" width=\"639\" />\n<p>मुम्बई । बलिउड अभिनेत्री दिशा पटानीले आफ्नो घरमा गोली हान्ने दुई जना मारिएको जनाएकी छिन् । उनले बाँकी दुई जनालाई पनि चाँडो भन्दा चाँडो प्रहरी पक्रेर सशक्त कारबाही गर्नु पर्ने बताएकी छिन् । उत्तर प्रदेशको बरेलीमा रहेको यी अभिनेत्रीको घरमा भएको गोलाबारी घटनाको अनुसन्धान जारी राखेको प्रहरीले जवाफ दिएको छ ।</p>\n\n\n\n<p>प्रहरी अनुसन्धानले घटना हुनुभन्दा अगाडि चार जना बन्दुकधारी १० सेप्टेम्बर साँझ ६ बजेतिर बरेली आइपुगेको खुलासा गरेको छ । तीमध्ये दुई जना होटल प्रीतमा र दुई जना होटल हिन्दमा बसेको प्रहरीले जनाएको छ । उनीहरूले भोलिपल्टै योजना बनाएर ११ सेप्टेम्बरमा अभिनेत्री दिशाको घरमा गोली चलाएका थिए ।</p>\n\n\n\n<p>रिपोर्ट अनुसार नकुल र विजय तोमरले त्यो दिन दिशा पटानीको घरमा एक पटक गोली हानेर भागेका थिए । तर त्यो गोलाबारीबाट कुनै क्षति नभएको प्रहरीले जनाएको छ ।</p>\n\n\n\n<p>प्रहरी रिपोर्ट अनुसार त्यसको भोलीपल्ट १२ सेप्टेम्बरमा हरियाणाका ‘साफ सुटर’ रवीन्द्र उर्फ कल्लु र अरुण बरेली स्थित दिशाको घर अगाडि पुगेका थिए । यस पटक, उनीहरूले दिशाको घरमा अन्धाधुन्ध गोलाबारी गरे । जसले गर्दा सो क्षेत्रमै आतंक फैलियो । त्यति बेला नकुल र विजयले ‘ब्याकअप’को रूपमा नजिकै उभिएर कल्लु र अरुणलाई निर्देशन दिएका थिए ।</p>\n\n\n\n<p>गोलाबारी पछि दुई वटा मोटरसाइकलमा चढेर चारै जना त्यहाँबाट रामपुरतिर भागेका थिए । उनीहरू भिडभाड भएको सहरी क्षेत्रलाई बेवास्ता गर्दै गाउँको बाटो हुँदै राजमार्गबाट सहर बाहिर निक्लेका थिए । नकुल र विजय सुपर स्प्लेन्डर बाइकमा तथा रवीन्द्र र अरुण अपाचे बाइकमा रहेको पनि प्रहरीले जनाएको छ ।</p>\n\n\n\n<p>यी चार जना मध्य रवीन्द्र र अरुणलाई एक मुठभेडमा प्रहरीले बुधवार राति मारेको छ । दुवै हरियाणाका बासिन्दा थिए । बधुबार राति, यूपी स्पेशल टास्क फोर्स (एसटीएफ), दिल्ली प्रहरी अपराध शाखा र हरियाणा प्रहरीको संयुक्त टोलीले यी दुईलाई गोली हानेर ढालेको हो ।</p>\n\n\n\n<p>बाँकी दुई बागपतका बासिन्दा नकुल र विजय तोमर अझै फरार छन् । बरेली प्रहरीले उनीहरूको टाउकोको मूल्य १–१ लाख रुपैयाँको तोकेर पुरस्कार घोषणा गरेको छ । यी दुईलाई पक्रन प्रहरी टोलीहरूले छापा मारिरहेका छन् र उनीहरूलाई चाँडै पक्राउ गरिने दाबी गरिएको छ ।</p>\n\n\n\n<p>यो मुद्दा अहिले बरेलीमा मात्र नभई उत्तर प्रदेशभरि चर्चाको विषय बनेको छ । प्रहरीको कडा कारबाही र एसटीएफको सक्रियताका कारण फरार अभियुक्तहरू पनि चाँडै कानुनको कठघरामा आउने अपेक्षा गरिएको छ ।</p>\n<p>The post <a href=\"https://rajdhanidaily.com/id/122136/\" rel=\"nofollow\">दिशा पटानीको घरमा गोली हान्ने दुई जना मारिए</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "मुम्बई । बलिउड अभिनेत्री दिशा पटानीले आफ्नो घरमा गोली हान्ने दुई जना मारिएको जनाएकी छिन् । उनले बाँकी दुई जनालाई पनि चाँडो भन्दा चाँडो प्रहरी पक्रेर सशक्त कारबाही गर्नु पर्ने बताएकी छिन् । उत्तर प्रदेशको बरेलीमा रहेको यी अभिनेत्रीको घरमा भएको गोलाबारी घटनाको अनुसन्धान जारी राखेको प्रहरीले जवाफ दिएको छ । प्रहरी अनुसन्धानले घटना हुनुभन्दा अगाडि चार जना बन्दुकधारी १० सेप्टेम्बर साँझ ६ बजेतिर बरेली आइपुगेको खुलासा गरेको छ । तीमध्ये दुई जना होटल प्रीतमा र दुई जना होटल हिन्दमा बसेको प्रहरीले जनाएको छ । उनीहरूले भोलिपल्टै योजना बनाएर ११ सेप्टेम्बरमा अभिनेत्री दिशाको घरमा गोली चलाएका थिए । रिपोर्ट अनुसार नकुल र विजय तोमरले त्यो दिन दिशा पटानीको घरमा एक पटक गोली हानेर भागेका थिए । तर त्यो गोलाबारीबाट कुनै क्षति नभएको प्रहरीले जनाएको छ । प्रहरी रिपोर्ट अनुसार त्यसको भोलीपल्ट १२ सेप्टेम्बरमा हरियाणाका ‘साफ सुटर’ रवीन्द्र उर्फ कल्लु र अरुण बरेली स्थित दिशाको घर अगाडि पुगेका थिए । यस पटक, उनीहरूले दिशाको घरमा अन्धाधुन्ध गोलाबारी गरे । जसले गर्दा सो क्षेत्रमै आतंक फैलियो । त्यति बेला नकुल र विजयले ‘ब्याकअप’को रूपमा नजिकै उभिएर कल्लु र अरुणलाई निर्देशन दिएका थिए । गोलाबारी पछि दुई वटा मोटरसाइकलमा चढेर चारै जना त्यहाँबाट रामपुरतिर भागेका थिए । उनीहरू भिडभाड भएको सहरी क्षेत्रलाई बेवास्ता गर्दै गाउँको बाटो हुँदै राजमार्गबाट सहर बाहिर निक्लेका थिए । नकुल र विजय सुपर स्प्लेन्डर बाइकमा तथा रवीन्द्र र अरुण अपाचे बाइकमा रहेको पनि प्रहरीले जनाएको छ । यी चार जना मध्य रवीन्द्र र अरुणलाई एक मुठभेडमा प्रहरीले बुधवार राति मारेको छ । दुवै हरियाणाका बासिन्दा थिए । बधुबार राति, यूपी स्पेशल टास्क फोर्स (एसटीएफ), दिल्ली प्रहरी अपराध शाखा र हरियाणा प्रहरीको संयुक्त टोलीले यी दुईलाई गोली हानेर ढालेको हो । बाँकी दुई बागपतका बासिन्दा नकुल र विजय तोमर अझै फरार छन् । बरेली प्रहरीले उनीहरूको टाउकोको मूल्य १–१ लाख रुपैयाँको तोकेर पुरस्कार घोषणा गरेको छ । यी दुईलाई पक्रन प्रहरी टोलीहरूले छापा मारिरहेका छन् र उनीहरूलाई चाँडै पक्राउ गरिने दाबी गरिएको छ । यो मुद्दा अहिले बरेलीमा मात्र नभई उत्तर प्रदेशभरि चर्चाको विषय बनेको छ । प्रहरीको कडा कारबाही र एसटीएफको सक्रियताका कारण फरार अभियुक्तहरू पनि चाँडै कानुनको कठघरामा आउने अपेक्षा गरिएको छ । The post दिशा पटानीको घरमा गोली हान्ने दुई जना मारिए appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-19T07:52:59.062086Z",
  "id": "42deb3747b75c03df29b89631cb400b884455faf9ba657d473b295cd00382820",
  "images": [
    "https://rajdhanidaily.com/wp-content/uploads/2025/09/disa-patani.jpg"
  ],
  "lang": "ne",
  "published_at": "2025-09-19T07:49:36Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"369\" src=\"https://rajdhanidaily.com/wp-content/uploads/2025/09/disa-patani.jpg\" style=\"float: left; margin: 0 15px 15px 0;\" width=\"639\" />मुम्बई । बलिउड अभिनेत्री दिशा पटानीले आफ्नो घरमा गोली हान्ने दुई जना मारिएको जनाएकी छिन् । उनले बाँकी दुई जनालाई पनि चाँडो भन्दा चाँडो प्रहरी पक्रेर सशक्त कारबाही गर्नु पर्ने बताएकी छिन् । उत्तर प्रदेशको बरेलीमा रहेको यी अभिनेत्रीको घरमा भएको गोलाबारी घटनाको अनुसन्धान जारी राखेको प्रहरीले जवाफ दिएको छ । प्रहरी अनुसन्धानले घटना हुनुभन्दा [&#8230;]</p>\n<p>The post <a href=\"https://rajdhanidaily.com/id/122136/\" rel=\"nofollow\">दिशा पटानीको घरमा गोली हान्ने दुई जना मारिए</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "दिशा पटानीको घरमा गोली हान्ने दुई जना मारिए",
  "url": "https://rajdhanidaily.com/id/122136/",
  "version": 1
}
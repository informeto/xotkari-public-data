{
  "byline": "अजय साह",
  "canonical_hash": "575e64b60e5bf543f04aba39d080056fa4ec01a2fc45c6a9374e811b851b2a40",
  "content_html": "<img alt=\"\" class=\"attachment-full size-full wp-post-image\" height=\"1365\" src=\"https://rajdhanidaily.com/wp-content/uploads/2025/09/1000273019.jpg\" style=\"float: left; margin: 0 15px 15px 0;\" width=\"2048\" />\n<p>बारा । भ्रष्टाचारको विरोधमा जेएनजीले भदौ २५ गते देखि गरेको आन्दोलनमा देशमा अर्वौको सार्वजनिक सम्पत्ति जलेर नष्ट भएको छ । आन्दोलनलाई तुहिन केही अपराधिक मानसिकताका समुहले देशभर व्यक्तिगत सम्पति पनि नष्ट गरेको सर्वविदित छ ।</p>\n\n\n\n<p>आन्दोलन कै नाममा बारामा उपराष्ट्रपति रामसहाय यादव, पुर्व मन्त्रीद्वय ज्वाला साह र किसान श्रेष्ठको घरमा आगजनी लुटपाट गरेका छन् । सोही क्रममा उपराष्ट्रपति रामसहाय यादवको कलैया उप-महानगरपालिका वडा नम्बर -५ स्थित घरमा आगजनी तथा लुटपाट गरेका छन् ।</p>\n\n\n\n<p>बाराको जितपुर सिमरा उपमहानगरपालिका वडा नम्बर १६ पिलुवामा रहेको पुर्व कृषि मन्त्री ज्वाला साहको घर जेएनजीको नाममा केही अपराधिक मानसिकताकाले आगो लगाई पुर्ण रूपमा ध्वस्त पारेका छन् ।</p>\n\n\n\n<p>आफुहरुलाई बस्न घरको धेरै दुख रहेको बेला बनाएको घर जलेर खरानी हुदा आफु भित्रबाट टुटेको भावभिहल हुदै साहले बताईन । पहिला काठको घरमा मेरो दुई वटा छोराको बाल्यकाल बितेको उनले सुनाईन । वर्षाको समयमा घोरकोरईत प्रजातिका सर्प कहिले खुट्टामा आएर लटपटिने त कहिले बच्चाहरूको ओछयानमा घर नहुदा अति नै कठीनाई हुने गरेको पिडा समेत सुनाईन ।</p>\n\n\n\n<p>पछि श्रीमानले भने &#8216; हामीले त दुख काट्यौ छोराहरूले दुख काटन सक्दैन, त्यसैले दुई वटा भए पनि पक्की घर निर्माण गर्ने सल्लाह बमोजिम कलैयाको १ कठ्ठा १० धुर घडेरी बेचेर स्वच्छ वतावरण, शान्त माहौलमा पिलुवा जग्गा लिएर घर बनाएको साहले बताईन । घर बनाउन पनि धेरै मेहनत, खर्च लाग्ने गरैको अनुभव बताईन । घर बनाउदा आफ्न्त लगायत धेरै सहयोगले साथ दीएको समेत उनले बताईन । घरमा काठको प्रयोग बढी भएको जानकारी गराईन ।</p>\n\n\n\n<figure class=\"wp-block-image size-full\"><img alt=\"\" class=\"wp-image-121800\" height=\"408\" src=\"https://rajdhanidaily.com/wp-content/uploads/2025/09/1000273028.jpg\" width=\"720\" /></figure>\n\n\n\n<p><strong>किचन,शौचालय, हलसहित दुख गरेर बनाएको दुई तल्ले<br /></strong>घर घुसपैठहरुले घरानी बनाए । मार्ने उदेश्यले हतियार सहित घर जलाउन आएको साहले जानकारी गराईन । भिडले &#8216; एमाले अध्यक्ष केपी ओलीको छोरी ज्वाला साहलाई काटनु पर्छ भन्ने अपशब्द समेत दिएका छन् ।</p>\n\n\n\n<p>मेरो एक मात्र घरै शहरा रहेको जसलाई अपराधिक मानसिकताले जलाएर खरानी बनाए । आफु मर्ने अवस्थामा पुगेको साहले रुदै भनिन । घर बनाउन लिएको ऋण उधारै रहेको बताईन । फर्निचर देखि पसलहरूमा सबै बाकी रहेको जानकारी गराईन ।</p>\n\n\n\n<p>बाल्यकाल देखि बुवा आमासंगै राजनिती गरेको करिव ३० वर्ष भन्दा बढीको समयमा समाजको लागि गरेको बताईन । आफ्नो कार्यकालमा सयौ युवा, युवतीलाई करार देखि लोकसेवाको जागिरमा सहयोग गरेको बताईन ।</p>\n\n\n\n<p>घर बनाउन पाच वर्ष लाग्यो तर खरानी पाच मिनेट मै गरे , आफु शुन्य अवस्थामा आइपुगे अब फेरी घर बनाउने कि उधारो बैकको ऋण तिर्ने चिन्ताले सताएको साहले पिडा पोखिन । आफु खाली हात आएको र खाली हात जाने भएकोले आफ्नो बाकीको जिवन जनताको हकहितको लागि बित्नेछ उनले बताईन ।</p>\n\n\n\n<p>देशमा भएको अप्रिय घटना प्रति खेद प्रकट गर्दै देशको हकहितको लागी आफ्नो ज्यानको आहुति दिएका जेएनजी भाइहरूको आत्मको शान्तिको लागि प्रार्थना समेत गरेकी छिन । मेरो घर नियोजित तरिकाले जलाएको साहले आरोप लगाइन । जनतालाई सेवा दिए तर दुःखको घडीमा कोही न आउदा मेरो छोराहरू फोन गरेर हौसला दिएको बताईन ।</p>\n\n\n\n<p>क्षेत्र नम्बर ३ बाट विजयी भएकी साह नेपाल सरकारको कृषि मन्त्री बनेकी थिइन । पुर्व मन्त्री समेत रहेकी साह निस्वार्थ रुपमा राजनिति मात्र गर्दै आएकी छिन ।</p>\n\n\n\n<p>त्यसै गरी बारा क्षेत्र नं. ४ का प्रतिनिधि सभा सदस्य तथा पूर्व मन्त्री कृष्णकुमार श्रेष्ठ (किसान) को घरमा भदौ २४ गतेको जेनजी आन्दोलनको नाममा घुसपैठहरुला ठुलो क्षति गरेका छन् । श्रेष्ठको निजि घर र घरभित्र पार्किङमा राखिएका चारवटा गाडीमा आगजनी भएको हो ।</p>\n\n\n\n<p>घरमा रहेको ३ वटा ल्याण्ड क्रुजर प्राडो गाडी एउटा क्रेटा गाडी लगायत करिव ८ करोडको चार वटा गाडी जलाएर खरानी गरेको उनले बताए । करिव २ करोड बराबरको घरमा क्षति गरेको श्रेष्ठले बताए । कुल १० करोड बराबरको क्षति भएको उनले बताएका छन् ।</p>\n\n\n\n<figure class=\"wp-block-image size-full\"><img alt=\"\" class=\"wp-image-121801\" height=\"397\" src=\"https://rajdhanidaily.com/wp-content/uploads/2025/09/1000273027.jpg\" width=\"720\" /></figure>\n\n\n\n<p>भाद्र २२ गते आफु बुवाको श्राद्ध गर्न स परिवार सहित भारतको बनारस स्थित काशीमा रहेको बेला सुनियोजित तरिकाले आगजनी गराएको उनले आरोप लगाएका छन् । बारा जिल्लाको जीतपुरसिमरा उपमहानगरपालिका वडा नं.४ औराहामा रहेको नीजि निवास र नीजि सवारी साधनहरुमा तोडफोड र आगजनी गरिएको थियो ।</p>\n\n\n\n<p>श्रेष्ठले भने, &#8216;छोराले सुरु गर्न लागेको उधोगमा समेत आगो लगाई सारा चिज ध्वस्त गराइएको छ । भदौ २४ गते घुसपैठ गर्नेहरु घर जलाएर रमाइलो गर्यौ, अबको दिन ति सम्पुर्ण हातहरूलाई कानुनको कठघरामा ल्याउन दिन गन्ती शुरु भएको श्रेष्ठले बताए । उच्चस्तरीय छानबिन समिति गठन गरी आफुले कसैसँग एक सय रुपैया पनि घुस लिएको प्रमाण सहित सावित भयो भने जसरी मेरो घर जलेको छ, &#8216; त्यही हिसावले आफु जल्नेछ तयार रहेको खुल्ला चुनौती दिएका छन् ।</p>\n\n\n\n<p>सिमरा जितपुरमा बसेर नियोजित तरिकाले जिएनजीको नाममा पठाएर घुसपैठ गर्ने सबैको जन्मकुण्डली आफु निर आइसकेको, चाडै सबैलाई कानुनी कठघरामा लैजान प्रमुख जिल्ला अधिकारीलाई सप्रमाण बुझाइएको जानकारी गराए ।</p>\n\n\n\n<p>आफु हुने खाने परिवारको छोरा रहेकोले घुसपैठहरूले करोडौको क्षति गरेर सोचेका होलान, &#8216; श्रेष्ठ रणभुमी छोडेर भाग्छ, &#8216; तिमीहरूको दिवा सपना होला क्षेत्र नम्बर ४ को जनताको हरेक सुख दुखमा थिए, छु रहने प्रतिवद्धता गरेका छन् । पुर्व मन्त्री समेत रहेका श्रेष्ठको सिमरामा ग्यास उद्योग देखि प्लटिङ्गको कारोबार समेत रहेको छ । यस विषयमा प्रमुख जिल्ला अधिकारी प्रकाश पौडेलसंग कुरा गर्दा क्षतिको विवरण संकलन गर्ने कार्य भईरहेको जानकारी गराएका छन् ।</p>\n<p>The post <a href=\"https://rajdhanidaily.com/id/121798/\" rel=\"nofollow\">जेएनजीको नाममा खरानी भयो उपराष्ट्रपतिदेखि पुर्वमन्त्रीको घर</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "बारा । भ्रष्टाचारको विरोधमा जेएनजीले भदौ २५ गते देखि गरेको आन्दोलनमा देशमा अर्वौको सार्वजनिक सम्पत्ति जलेर नष्ट भएको छ । आन्दोलनलाई तुहिन केही अपराधिक मानसिकताका समुहले देशभर व्यक्तिगत सम्पति पनि नष्ट गरेको सर्वविदित छ । आन्दोलन कै नाममा बारामा उपराष्ट्रपति रामसहाय यादव, पुर्व मन्त्रीद्वय ज्वाला साह र किसान श्रेष्ठको घरमा आगजनी लुटपाट गरेका छन् । सोही क्रममा उपराष्ट्रपति रामसहाय यादवको कलैया उप-महानगरपालिका वडा नम्बर -५ स्थित घरमा आगजनी तथा लुटपाट गरेका छन् । बाराको जितपुर सिमरा उपमहानगरपालिका वडा नम्बर १६ पिलुवामा रहेको पुर्व कृषि मन्त्री ज्वाला साहको घर जेएनजीको नाममा केही अपराधिक मानसिकताकाले आगो लगाई पुर्ण रूपमा ध्वस्त पारेका छन् । आफुहरुलाई बस्न घरको धेरै दुख रहेको बेला बनाएको घर जलेर खरानी हुदा आफु भित्रबाट टुटेको भावभिहल हुदै साहले बताईन । पहिला काठको घरमा मेरो दुई वटा छोराको बाल्यकाल बितेको उनले सुनाईन । वर्षाको समयमा घोरकोरईत प्रजातिका सर्प कहिले खुट्टामा आएर लटपटिने त कहिले बच्चाहरूको ओछयानमा घर नहुदा अति नै कठीनाई हुने गरेको पिडा समेत सुनाईन । पछि श्रीमानले भने ‘ हामीले त दुख काट्यौ छोराहरूले दुख काटन सक्दैन, त्यसैले दुई वटा भए पनि पक्की घर निर्माण गर्ने सल्लाह बमोजिम कलैयाको १ कठ्ठा १० धुर घडेरी बेचेर स्वच्छ वतावरण, शान्त माहौलमा पिलुवा जग्गा लिएर घर बनाएको साहले बताईन । घर बनाउन पनि धेरै मेहनत, खर्च लाग्ने गरैको अनुभव बताईन । घर बनाउदा आफ्न्त लगायत धेरै सहयोगले साथ दीएको समेत उनले बताईन । घरमा काठको प्रयोग बढी भएको जानकारी गराईन । किचन,शौचालय, हलसहित दुख गरेर बनाएको दुई तल्ले घर घुसपैठहरुले घरानी बनाए । मार्ने उदेश्यले हतियार सहित घर जलाउन आएको साहले जानकारी गराईन । भिडले ‘ एमाले अध्यक्ष केपी ओलीको छोरी ज्वाला साहलाई काटनु पर्छ भन्ने अपशब्द समेत दिएका छन् । मेरो एक मात्र घरै शहरा रहेको जसलाई अपराधिक मानसिकताले जलाएर खरानी बनाए । आफु मर्ने अवस्थामा पुगेको साहले रुदै भनिन । घर बनाउन लिएको ऋण उधारै रहेको बताईन । फर्निचर देखि पसलहरूमा सबै बाकी रहेको जानकारी गराईन । बाल्यकाल देखि बुवा आमासंगै राजनिती गरेको करिव ३० वर्ष भन्दा बढीको समयमा समाजको लागि गरेको बताईन । आफ्नो कार्यकालमा सयौ युवा, युवतीलाई करार देखि लोकसेवाको जागिरमा सहयोग गरेको बताईन । घर बनाउन पाच वर्ष लाग्यो तर खरानी पाच मिनेट मै गरे , आफु शुन्य अवस्थामा आइपुगे अब फेरी घर बनाउने कि उधारो बैकको ऋण तिर्ने चिन्ताले सताएको साहले पिडा पोखिन । आफु खाली हात आएको र खाली हात जाने भएकोले आफ्नो बाकीको जिवन जनताको हकहितको लागि बित्नेछ उनले बताईन । देशमा भएको अप्रिय घटना प्रति खेद प्रकट गर्दै देशको हकहितको लागी आफ्नो ज्यानको आहुति दिएका जेएनजी भाइहरूको आत्मको शान्तिको लागि प्रार्थना समेत गरेकी छिन । मेरो घर नियोजित तरिकाले जलाएको साहले आरोप लगाइन । जनतालाई सेवा दिए तर दुःखको घडीमा कोही न आउदा मेरो छोराहरू फोन गरेर हौसला दिएको बताईन । क्षेत्र नम्बर ३ बाट विजयी भएकी साह नेपाल सरकारको कृषि मन्त्री बनेकी थिइन । पुर्व मन्त्री समेत रहेकी साह निस्वार्थ रुपमा राजनिति मात्र गर्दै आएकी छिन । त्यसै गरी बारा क्षेत्र नं. ४ का प्रतिनिधि सभा सदस्य तथा पूर्व मन्त्री कृष्णकुमार श्रेष्ठ (किसान) को घरमा भदौ २४ गतेको जेनजी आन्दोलनको नाममा घुसपैठहरुला ठुलो क्षति गरेका छन् । श्रेष्ठको निजि घर र घरभित्र पार्किङमा राखिएका चारवटा गाडीमा आगजनी भएको हो । घरमा रहेको ३ वटा ल्याण्ड क्रुजर प्राडो गाडी एउटा क्रेटा गाडी लगायत करिव ८ करोडको चार वटा गाडी जलाएर खरानी गरेको उनले बताए । करिव २ करोड बराबरको घरमा क्षति गरेको श्रेष्ठले बताए । कुल १० करोड बराबरको क्षति भएको उनले बताएका छन् । भाद्र २२ गते आफु बुवाको श्राद्ध गर्न स परिवार सहित भारतको बनारस स्थित काशीमा रहेको बेला सुनियोजित तरिकाले आगजनी गराएको उनले आरोप लगाएका छन् । बारा जिल्लाको जीतपुरसिमरा उपमहानगरपालिका वडा नं.४ औराहामा रहेको नीजि निवास र नीजि सवारी साधनहरुमा तोडफोड र आगजनी गरिएको थियो । श्रेष्ठले भने, ‘छोराले सुरु गर्न लागेको उधोगमा समेत आगो लगाई सारा चिज ध्वस्त गराइएको छ । भदौ २४ गते घुसपैठ गर्नेहरु घर जलाएर रमाइलो गर्यौ, अबको दिन ति सम्पुर्ण हातहरूलाई कानुनको कठघरामा ल्याउन दिन गन्ती शुरु भएको श्रेष्ठले बताए । उच्चस्तरीय छानबिन समिति गठन गरी आफुले कसैसँग एक सय रुपैया पनि घुस लिएको प्रमाण सहित सावित भयो भने जसरी मेरो घर जलेको छ, ‘ त्यही हिसावले आफु जल्नेछ तयार रहेको खुल्ला चुनौती दिएका छन् । सिमरा जितपुरमा बसेर नियोजित तरिकाले जिएनजीको नाममा पठाएर घुसपैठ गर्ने सबैको जन्मकुण्डली आफु निर आइसकेको, चाडै सबैलाई कानुनी कठघरामा लैजान प्रमुख जिल्ला अधिकारीलाई सप्रमाण बुझाइएको जानकारी गराए । आफु हुने खाने परिवारको छोरा रहेकोले घुसपैठहरूले करोडौको क्षति गरेर सोचेका होलान, ‘ श्रेष्ठ रणभुमी छोडेर भाग्छ, ‘ तिमीहरूको दिवा सपना होला क्षेत्र नम्बर ४ को जनताको हरेक सुख दुखमा थिए, छु रहने प्रतिवद्धता गरेका छन् । पुर्व मन्त्री समेत रहेका श्रेष्ठको सिमरामा ग्यास उद्योग देखि प्लटिङ्गको कारोबार समेत रहेको छ । यस विषयमा प्रमुख जिल्ला अधिकारी प्रकाश पौडेलसंग कुरा गर्दा क्षतिको विवरण संकलन गर्ने कार्य भईरहेको जानकारी गराएका छन् । The post जेएनजीको नाममा खरानी भयो उपराष्ट्रपतिदेखि पुर्वमन्त्रीको घर appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-14T11:56:52.182530Z",
  "id": "42a721991020ab86c7a82d21436063ac16fe06e252167bd33483cf2b38210cf0",
  "images": [
    "https://rajdhanidaily.com/wp-content/uploads/2025/09/1000273019.jpg",
    "https://rajdhanidaily.com/wp-content/uploads/2025/09/1000273028.jpg",
    "https://rajdhanidaily.com/wp-content/uploads/2025/09/1000273027.jpg"
  ],
  "lang": "ne",
  "published_at": "2025-09-14T07:49:42Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"1365\" src=\"https://rajdhanidaily.com/wp-content/uploads/2025/09/1000273019.jpg\" style=\"float: left; margin: 0 15px 15px 0;\" width=\"2048\" />बारा । भ्रष्टाचारको विरोधमा जेएनजीले भदौ २५ गते देखि गरेको आन्दोलनमा देशमा अर्वौको सार्वजनिक सम्पत्ति जलेर नष्ट भएको छ । आन्दोलनलाई तुहिन केही अपराधिक मानसिकताका समुहले देशभर व्यक्तिगत सम्पति पनि नष्ट गरेको सर्वविदित छ । आन्दोलन कै नाममा बारामा उपराष्ट्रपति रामसहाय यादव, पुर्व मन्त्रीद्वय ज्वाला साह र किसान श्रेष्ठको घरमा आगजनी लुटपाट गरेका छन् । [&#8230;]</p>\n<p>The post <a href=\"https://rajdhanidaily.com/id/121798/\" rel=\"nofollow\">जेएनजीको नाममा खरानी भयो उपराष्ट्रपतिदेखि पुर्वमन्त्रीको घर</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "जेएनजीको नाममा खरानी भयो उपराष्ट्रपतिदेखि पुर्वमन्त्रीको घर",
  "url": "https://rajdhanidaily.com/id/121798/",
  "version": 1
}
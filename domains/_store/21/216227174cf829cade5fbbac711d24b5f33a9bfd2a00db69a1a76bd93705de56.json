{
  "byline": "विनोद सुवेदी",
  "canonical_hash": "b902edadda910b5675dbcae8c0b591c86f11f64aca62eb956fecc3af789f6d11",
  "content_html": "<p><img alt=\"\" src=\"https://images.nagariknewscdn.com/2025/third-party/1757851121_Morang%20Prasasan.jpg\" /></p><p>जिल्ला प्रशासन कार्यालय मोरङले सबै सेवाहरू अनिश्चितकालका लागि स्थगित गरेको छ । आइतबार सूचना प्रकाशित गर्दै कार्यालयले यस्तो जानकारी दिएको हो ।  </p><p>जेन-जी आन्दोलनका क्रममा गरिएको तोडफोड र आगलागीका कारण कार्यालय पूर्णरुपमा क्षतिग्रस्त भएको र कार्यालयको महत्वपूर्ण अभिलेखहरू जलेर नष्ट भएका कारण अर्को सूचना प्रकाशित नभएसम्मका लागि कार्यालयबाट प्रवाह हुने सेवाग्राही लक्षित सेवाहरू स्थगित गरिएको जनाइएको छ । </p><p>सकेसम्म छिटो सेवाहरू सुचारु गर्ने प्रसास रहनेसमेत विज्ञप्तिमा उल्लेख गरिएको छ । यस्तै विराटनगर महानगरपालिकाले पनि जेनजी आन्दोलनका कारण विराटनगर महानगरपालिकाको कार्यालय र अधिकांश वडा कार्यालयहरूमा तोडफोड र आगजनी गरि कार्यालयका महत्वपूर्ण अभिलेखहरू जलाएर नष्ट पारिएकाले अर्को सूचना नभएसम्मका लागि सेवाग्राही लक्षित सेसाहरू स्थगित गरिएको जनाएको छ । </p><p>महानगरपालिकाले अत्याबश्यक सेवाहरू, स्वास्थ्य, सरसफाई,दमकललगायतका सेवाहरूभने सञ्चालन हुने जनाएको छ । </p>",
  "content_text": "जिल्ला प्रशासन कार्यालय मोरङले सबै सेवाहरू अनिश्चितकालका लागि स्थगित गरेको छ । आइतबार सूचना प्रकाशित गर्दै कार्यालयले यस्तो जानकारी दिएको हो । जेन-जी आन्दोलनका क्रममा गरिएको तोडफोड र आगलागीका कारण कार्यालय पूर्णरुपमा क्षतिग्रस्त भएको र कार्यालयको महत्वपूर्ण अभिलेखहरू जलेर नष्ट भएका कारण अर्को सूचना प्रकाशित नभएसम्मका लागि कार्यालयबाट प्रवाह हुने सेवाग्राही लक्षित सेवाहरू स्थगित गरिएको जनाइएको छ । सकेसम्म छिटो सेवाहरू सुचारु गर्ने प्रसास रहनेसमेत विज्ञप्तिमा उल्लेख गरिएको छ । यस्तै विराटनगर महानगरपालिकाले पनि जेनजी आन्दोलनका कारण विराटनगर महानगरपालिकाको कार्यालय र अधिकांश वडा कार्यालयहरूमा तोडफोड र आगजनी गरि कार्यालयका महत्वपूर्ण अभिलेखहरू जलाएर नष्ट पारिएकाले अर्को सूचना नभएसम्मका लागि सेवाग्राही लक्षित सेसाहरू स्थगित गरिएको जनाएको छ । महानगरपालिकाले अत्याबश्यक सेवाहरू, स्वास्थ्य, सरसफाई,दमकललगायतका सेवाहरूभने सञ्चालन हुने जनाएको छ ।",
  "fetched_at": "2025-09-14T12:17:24.626586Z",
  "id": "216227174cf829cade5fbbac711d24b5f33a9bfd2a00db69a1a76bd93705de56",
  "images": [
    "https://images.nagariknewscdn.com/2025/third-party/1757851121_Morang%20Prasasan.jpg"
  ],
  "lang": "ne",
  "published_at": "2025-09-14T11:59:36Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "कार्यालयको महत्वपूर्ण अभिलेखहरू जलेर नष्ट भएका कारण सेवाग्राही लक्षित सेवाहरू स्थगित गरिएको कार्यालयले जनाइएको छ ।...",
  "tags": null,
  "title": "जिल्ला प्रशासन कार्यालयले प्रदान गर्ने सेवा अनिश्चितकालका लागि स्थगित",
  "url": "https://nagariknews.nagariknetwork.com/politics/services-provided-by-the-district-administration-office-suspended-indefinitely-38-86.html",
  "version": 1
}
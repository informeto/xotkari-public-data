{
  "byline": "न्युज अफ नेपाल",
  "canonical_hash": "614645fbd58534976ebbfad106ea713909ea92dcf114fabd13d1e96700e73513",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/mahabir-pun-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं । </strong></p>\n\n\n\n<p>नवनियुक्त शिक्षा, विज्ञान तथा प्रविधिमन्त्री महावीर पुनले विज्ञान प्रविधि तथा नवप्रबर्धन , आर्टिफिसियल इन्टलिजेन्स लगायतका विषय अध्ययन गरी मन्त्रालयलाई सुझाव दिन चारवटा सल्लाहकार समिति बनाउने पहिलो निर्णय गरेका छन् ।</p>\n\n\n\n<p>&nbsp;विज्ञान सचिव विश्वबाबु&nbsp; पुडासैनीले पेस गरेको&nbsp; टीप्णीमा हस्ताक्षर गर्दै सो निर्णय गरेका हुन् । विज्ञान तथा नवप्रवद्र्धनलाई विशेष जोडदिन उनले सो निर्णय गरेका हुन्।</p>\n\n\n\n<p>&nbsp;चारवटा सल्लाहकार समितिको प्रतिवेदनको आधारमा&nbsp; कार्ययोजना&nbsp; तयार गरी कार्यान्वयन गर्नेछ ।</p>\n\n\n\n<p>त्यसअघि शीतल निवासमा राष्ट्रपति रामचन्द्र पौडेलबाट मन्त्री पदको शपथ लिएपछि सञ्चारकर्मीसँग&nbsp; कुरा गर्दै पुनले अपर्झट मन्त्री भएकाले अहिले नै धेरै नबोल्ने बताएका थिए ।</p>\n\n\n\n<p>&nbsp;‘म शिवजी अथवा भगवान भएदिएको भए त्रिनेत्र लगाएर यसो यसो गर्छु भन्ने थिएँ, अब अपर्झट यहाँ आएर मन्त्री भइएको छ, सेवा सुविधा मलाई केही पनि चाहिन्न, म मन्त्रालयमा ओछ्यान लगाएर बस्ने हो,’ उनले भने । उनले&nbsp; आफू किताब बेच्दा बेच्दै आएको मान्छे भएर तत्काल यो गर्छु भनेर ठोकुवा गर्न नसक्ने बताए । जिस्कदै सञ्चारकर्मीसंग भने–म मन्त्रालयमै ओच्छान लगाएर सुत्छु । त्यही बस्छु । सधै मन्त्रालयमै रहेर काम गर्छु ।‘मन्त्रालयभित्र किचेन होला, त्यहीँ पकाइ खाने, त्यहीँ सुत्ने&nbsp; गर्छु । दोहो¥याएर भने । म काम गर्न आएको हो ।</p>\n\n\n\n<p>&nbsp;आफूले जिम्मेवारी पाएको मन्त्रालय शिक्षा क्षेत्रसँग पनि जोडिएको तर, शिक्षामा सुधार र परिवर्तनबारे अहिले नै नबोल्ने बताए । शिक्षामा पनि धेरै नयाँ विषय छन्, अध्ययन गरेर मात्र बोल्नेछु । विज्ञान मन्त्री हुने आसमा रहेका मन्त्री पुनले शिक्षालाई टुक्र्याउन नमिल्ने भएपछि शिक्षा र विज्ञान मन्त्रालयको बागडोर सम्हालेका हुन्&nbsp; ।&nbsp;</p>",
  "content_text": "काठमाडौं । नवनियुक्त शिक्षा, विज्ञान तथा प्रविधिमन्त्री महावीर पुनले विज्ञान प्रविधि तथा नवप्रबर्धन , आर्टिफिसियल इन्टलिजेन्स लगायतका विषय अध्ययन गरी मन्त्रालयलाई सुझाव दिन चारवटा सल्लाहकार समिति बनाउने पहिलो निर्णय गरेका छन् । विज्ञान सचिव विश्वबाबु पुडासैनीले पेस गरेको टीप्णीमा हस्ताक्षर गर्दै सो निर्णय गरेका हुन् । विज्ञान तथा नवप्रवद्र्धनलाई विशेष जोडदिन उनले सो निर्णय गरेका हुन्। चारवटा सल्लाहकार समितिको प्रतिवेदनको आधारमा कार्ययोजना तयार गरी कार्यान्वयन गर्नेछ । त्यसअघि शीतल निवासमा राष्ट्रपति रामचन्द्र पौडेलबाट मन्त्री पदको शपथ लिएपछि सञ्चारकर्मीसँग कुरा गर्दै पुनले अपर्झट मन्त्री भएकाले अहिले नै धेरै नबोल्ने बताएका थिए । ‘म शिवजी अथवा भगवान भएदिएको भए त्रिनेत्र लगाएर यसो यसो गर्छु भन्ने थिएँ, अब अपर्झट यहाँ आएर मन्त्री भइएको छ, सेवा सुविधा मलाई केही पनि चाहिन्न, म मन्त्रालयमा ओछ्यान लगाएर बस्ने हो,’ उनले भने । उनले आफू किताब बेच्दा बेच्दै आएको मान्छे भएर तत्काल यो गर्छु भनेर ठोकुवा गर्न नसक्ने बताए । जिस्कदै सञ्चारकर्मीसंग भने–म मन्त्रालयमै ओच्छान लगाएर सुत्छु । त्यही बस्छु । सधै मन्त्रालयमै रहेर काम गर्छु ।‘मन्त्रालयभित्र किचेन होला, त्यहीँ पकाइ खाने, त्यहीँ सुत्ने गर्छु । दोहो¥याएर भने । म काम गर्न आएको हो । आफूले जिम्मेवारी पाएको मन्त्रालय शिक्षा क्षेत्रसँग पनि जोडिएको तर, शिक्षामा सुधार र परिवर्तनबारे अहिले नै नबोल्ने बताए । शिक्षामा पनि धेरै नयाँ विषय छन्, अध्ययन गरेर मात्र बोल्नेछु । विज्ञान मन्त्री हुने आसमा रहेका मन्त्री पुनले शिक्षालाई टुक्र्याउन नमिल्ने भएपछि शिक्षा र विज्ञान मन्त्रालयको बागडोर सम्हालेका हुन् ।",
  "fetched_at": "2025-09-22T11:22:43.541870Z",
  "id": "919000470ea6c27d5aff521dc0ebeb2a57d81d9db95481355a119428d9ea754f",
  "images": [
    "https://newsofnepal.com/wp-content/uploads/2025/09/mahabir-pun-150x150.jpg"
  ],
  "lang": "ne",
  "published_at": "2025-09-22T11:00:54Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/mahabir-pun-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं ।  नवनियुक्त शिक्षा, विज्ञान तथा प्रविधिमन्त्री महावीर पुनले विज्ञान प्रविधि तथा नवप्रबर्धन , आर्टिफिसियल इन्टलिजेन्स लगायतका विषय अध्ययन गरी मन्त्रालयलाई सुझाव दिन चारवटा सल्लाहकार समिति बनाउने पहिलो निर्णय गरेका छन् । &#160;विज्ञान सचिव विश्वबाबु&#160; पुडासैनीले पेस गरेको&#160; टीप्णीमा हस्ताक्षर गर्दै सो निर्णय गरेका हुन् । विज्ञान तथा नवप्रवद्र्धनलाई विशेष जोडदिन उनले सो निर्णय गरेका [&#8230;]",
  "tags": null,
  "title": "शिक्षा, विज्ञान तथा प्रविधि मन्त्री पुनको निर्णय: विज्ञान र नवप्रवर्तन क्षेत्र विकासमा ४ सल्लाहकार समिति गठन",
  "url": "https://newsofnepal.com/2025/09/22/732636/",
  "version": 1
}
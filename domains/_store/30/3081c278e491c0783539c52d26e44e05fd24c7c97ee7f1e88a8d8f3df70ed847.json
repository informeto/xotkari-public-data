{
  "byline": "नेपाल जापान",
  "canonical_hash": "08967241771f9cb013937334e4f645e0611605a9f62a4c741b48050bf397bfb2",
  "content_html": "<p style=\"text-align: justify;\">राष्ट्रपति रामचन्द्र पौडेलले महान्यायाधिवक्ता रमेश बडालको राजीनामा आज स्वीकृत गर्नुभएको छ । आइतबार बडालले राष्ट्रपति रामचन्द्र पौडेल समक्ष राजीनामा पेश गर्नुभएको हो ।</p>\n<p style=\"text-align: justify;\">राष्ट्रपतिको कार्यालयका प्रवक्ता प्रदीपकुमार कोइरालाद्वारा जारी विज्ञप्तिमा महान्यायाधिवक्ता बडालले यही भदौ २४ गतेदेखि लागू हुने गरी पदबाट दिएको राजीनामा स्वीकृत भएको जनाइएको छ ।</p>\n<p style=\"text-align: justify;\">हरेक सरकार गठनपछि प्रधानमन्त्रीको सिफारिसमा नियुक्त हुने महान्यायाधिवक्ताले नयाँ प्रधानमन्त्री नियुक्त हुनासाथ राजीनामा दिने अभ्यास छ । नवनियुक्त प्रधानमन्त्री कार्कीले महान्यायाधीवक्ताको सिफारिस गर्नुभएको छैन ।</p>",
  "content_text": "राष्ट्रपति रामचन्द्र पौडेलले महान्यायाधिवक्ता रमेश बडालको राजीनामा आज स्वीकृत गर्नुभएको छ । आइतबार बडालले राष्ट्रपति रामचन्द्र पौडेल समक्ष राजीनामा पेश गर्नुभएको हो । राष्ट्रपतिको कार्यालयका प्रवक्ता प्रदीपकुमार कोइरालाद्वारा जारी विज्ञप्तिमा महान्यायाधिवक्ता बडालले यही भदौ २४ गतेदेखि लागू हुने गरी पदबाट दिएको राजीनामा स्वीकृत भएको जनाइएको छ । हरेक सरकार गठनपछि प्रधानमन्त्रीको सिफारिसमा नियुक्त हुने महान्यायाधिवक्ताले नयाँ प्रधानमन्त्री नियुक्त हुनासाथ राजीनामा दिने अभ्यास छ । नवनियुक्त प्रधानमन्त्री कार्कीले महान्यायाधीवक्ताको सिफारिस गर्नुभएको छैन ।",
  "fetched_at": "2025-09-14T12:51:16.517894Z",
  "id": "3081c278e491c0783539c52d26e44e05fd24c7c97ee7f1e88a8d8f3df70ed847",
  "images": [],
  "lang": "ne",
  "published_at": "2025-09-14T12:24:07Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "राष्ट्रपति रामचन्द्र पौडेलले महान्यायाधिवक्ता रमेश बडालको राजीनामा आज स्वीकृत गर्नुभएको छ । आइतबार बडालले राष्ट्रपति रामचन्द्र पौडेल समक्ष राजीनामा पेश गर्नुभएको हो । राष्ट्रपतिको कार्यालयका प्रवक्ता प्रदीपकुमार कोइरालाद्वारा जारी विज्ञप्तिमा महान्यायाधिवक्ता बडालले यही भदौ २४ गतेदेखि लागू हुने गरी पदबाट दिएको राजीनामा स्वीकृत भएको जनाइएको छ । हरेक सरकार गठनपछि प्रधानमन्त्रीको सिफारिसमा नियुक्त हुने महान्यायाधिवक्ताले &#8230;",
  "tags": null,
  "title": "राष्ट्रपतिबाट महान्यायाधिवक्ता बडालको राजीनामा स्वीकृत",
  "url": "https://www.nepaljapan.com/09/14/680869/",
  "version": 1
}
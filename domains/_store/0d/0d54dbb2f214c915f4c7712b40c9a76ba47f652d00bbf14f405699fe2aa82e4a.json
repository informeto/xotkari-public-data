{
  "byline": "नागरिक",
  "canonical_hash": "660ddd6b6de1167c3934be1f8cf6270e91cbbfd315fded982772c222e40de01e",
  "content_html": "<p><img alt=\"\" src=\"https://images.nagariknewscdn.com/2025/third-party/1758209420_rsp.jpg\" /></p><p>राष्ट्रिय स्वतन्त्र पार्टी (रास्वपा) ले भोलि (मंगलबार) केन्द्रीय समितिको बैठक बोलाएको छ। बिहान ८ बजेदेखि पार्टीको केन्द्रीय कार्यालय, वनस्थलीमा बस्ने यो बैठकमा समसामयिक राजनीतिक अवस्था, आगामी २१ फागुनमा हुने निर्वाचन रणनीति र पार्टीको ऐतिहासिक महाधिवेशनका विषयमा छलफल हुने छ।</p><p>पार्टी प्रवक्ता मनिष झाले कार्यवाहक सभापति डिपी अर्यालको आह्वानमा बैठक बस्न लागेको जानकारी दिएका छन्। </p><p>बैठकका मुख्य एजेन्डाबारे जानकारी गराउँदै उनले समसामयिक अवस्थाबारे छलफल, प्रदेश सभापतिहरूबाट प्राप्त विवरण प्रस्तुति, परिवर्तित अवस्थामा केन्द्रीय सदस्यहरूको धारणा, पार्टी संगठन र विभागसँग सम्बन्धित विषय, आगामी प्रतिनिधिसभा निर्वाचनको रणनीति, पार्टीको महाधिवेशन र विविध विषयमा चर्चा हुने जानकारी गराए।</p>",
  "content_text": "राष्ट्रिय स्वतन्त्र पार्टी (रास्वपा) ले भोलि (मंगलबार) केन्द्रीय समितिको बैठक बोलाएको छ। बिहान ८ बजेदेखि पार्टीको केन्द्रीय कार्यालय, वनस्थलीमा बस्ने यो बैठकमा समसामयिक राजनीतिक अवस्था, आगामी २१ फागुनमा हुने निर्वाचन रणनीति र पार्टीको ऐतिहासिक महाधिवेशनका विषयमा छलफल हुने छ। पार्टी प्रवक्ता मनिष झाले कार्यवाहक सभापति डिपी अर्यालको आह्वानमा बैठक बस्न लागेको जानकारी दिएका छन्। बैठकका मुख्य एजेन्डाबारे जानकारी गराउँदै उनले समसामयिक अवस्थाबारे छलफल, प्रदेश सभापतिहरूबाट प्राप्त विवरण प्रस्तुति, परिवर्तित अवस्थामा केन्द्रीय सदस्यहरूको धारणा, पार्टी संगठन र विभागसँग सम्बन्धित विषय, आगामी प्रतिनिधिसभा निर्वाचनको रणनीति, पार्टीको महाधिवेशन र विविध विषयमा चर्चा हुने जानकारी गराए।",
  "fetched_at": "2025-09-22T04:26:49.454778Z",
  "id": "0d54dbb2f214c915f4c7712b40c9a76ba47f652d00bbf14f405699fe2aa82e4a",
  "images": [
    "https://images.nagariknewscdn.com/2025/third-party/1758209420_rsp.jpg"
  ],
  "lang": "ne",
  "published_at": "2025-09-22T04:09:55Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "पार्टी प्रवक्ता मनिष झाले कार्यवाहक सभापति डिपी अर्यालको आह्वानमा बैठक बस्न लागेको जानकारी दिएका छन्।...",
  "tags": null,
  "title": "रास्वपाको केन्द्रीय समिति बैठक बस्दै : एजेन्डामा निर्वाचनदेखि महाधिवेशनसम्म",
  "url": "https://nagariknews.nagariknetwork.com/politics/rsvp-central-committee-meeting-underway-from-elections-to-general-convention-on-the-agenda-47-87.html",
  "version": 1
}
{
  "byline": "न्युज अफ नेपाल",
  "canonical_hash": "0abd21ebd124f5086ef5e04d58f0c7a897e658080898e310e07499511d2cc75c",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2024/04/ck-raut-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ।</strong></p>\n\n\n\n<p>जनमत पार्टीका शीर्ष नेताहरूले पार्टीका अध्यक्ष डा.सिके राउत र संगठन विभाग प्रमुख जयकान्त राउतलाई २४ घण्टाभित्र राजीनामा दिन माग गरेका छन् ।</p>\n\n\n\n<p>उनीहरुले बुधबार एक विज्ञप्ति जारी गर्दै यस्ताे माग गरेका हुन् । पार्टीका उपाध्यक्ष अब्दुल खानाको नेतृत्वमा ६ जना नेताले बुधबार हस्ताक्षर गरेर सोही माग गरेका हुन् ।</p>\n\n\n\n<p>जनताको अथक प्रयासबाट जनमत पार्टी बनेको तर पछिल्लो समय पार्टी नेतृत्वबाट देखिएको कमजोर कार्यशैली, निर्णय प्रक्रियामा पारदर्शीताको अभाव तथा जनभावनासँग विमुख गतिविधिहरूले पार्टीको मूल उद्देश्य, विचार र कार्यकर्ताको मर्म अनुसार अगाडि बढ्न नसकेको भन्दै राजीनामा मागिएको जारी विज्ञप्तिमा भनिएकाे छ ।</p>\n\n\n\n<p>राजीनामा माग गर्नेमा केन्द्रीय प्रवक्ता डा. शरतसिंह भण्डारी, जनमत युवा संगठका संयोजक सञ्जय यादव, स्वास्थ्यकर्मी जनमत सङ्घका संयोजक सिके सिंह, सुदूरपश्चिम प्रदेशका इन्चार्ज राजाराम चौधरी र राष्ट्रिय परिषद सदस्य विक्रम बहादुर बमले रहेका छन् ।</p>",
  "content_text": "काठमाडौँ। जनमत पार्टीका शीर्ष नेताहरूले पार्टीका अध्यक्ष डा.सिके राउत र संगठन विभाग प्रमुख जयकान्त राउतलाई २४ घण्टाभित्र राजीनामा दिन माग गरेका छन् । उनीहरुले बुधबार एक विज्ञप्ति जारी गर्दै यस्ताे माग गरेका हुन् । पार्टीका उपाध्यक्ष अब्दुल खानाको नेतृत्वमा ६ जना नेताले बुधबार हस्ताक्षर गरेर सोही माग गरेका हुन् । जनताको अथक प्रयासबाट जनमत पार्टी बनेको तर पछिल्लो समय पार्टी नेतृत्वबाट देखिएको कमजोर कार्यशैली, निर्णय प्रक्रियामा पारदर्शीताको अभाव तथा जनभावनासँग विमुख गतिविधिहरूले पार्टीको मूल उद्देश्य, विचार र कार्यकर्ताको मर्म अनुसार अगाडि बढ्न नसकेको भन्दै राजीनामा मागिएको जारी विज्ञप्तिमा भनिएकाे छ । राजीनामा माग गर्नेमा केन्द्रीय प्रवक्ता डा. शरतसिंह भण्डारी, जनमत युवा संगठका संयोजक सञ्जय यादव, स्वास्थ्यकर्मी जनमत सङ्घका संयोजक सिके सिंह, सुदूरपश्चिम प्रदेशका इन्चार्ज राजाराम चौधरी र राष्ट्रिय परिषद सदस्य विक्रम बहादुर बमले रहेका छन् ।",
  "fetched_at": "2025-09-17T13:30:24.394097Z",
  "id": "c27657c4ca85d927ca1d10eab76f8cd5c8edad7bd2f2162ee5a172ddec9ae4c4",
  "images": [
    "https://newsofnepal.com/wp-content/uploads/2024/04/ck-raut-150x150.jpg"
  ],
  "lang": "ne",
  "published_at": "2025-09-17T12:56:13Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2024/04/ck-raut-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौँ। जनमत पार्टीका शीर्ष नेताहरूले पार्टीका अध्यक्ष डा.सिके राउत र संगठन विभाग प्रमुख जयकान्त राउतलाई २४ घण्टाभित्र राजीनामा दिन माग गरेका छन् । उनीहरुले बुधबार एक विज्ञप्ति जारी गर्दै यस्ताे माग गरेका हुन् । पार्टीका उपाध्यक्ष अब्दुल खानाको नेतृत्वमा ६ जना नेताले बुधबार हस्ताक्षर गरेर सोही माग गरेका हुन् । जनताको अथक प्रयासबाट जनमत पार्टी [&#8230;]",
  "tags": null,
  "title": "जनमत पार्टीका अध्यक्ष सिके राउतलाई २४ घण्टाभित्र राजीनामा दिन अल्टिमेटम",
  "url": "https://newsofnepal.com/2025/09/17/731804/",
  "version": 1
}
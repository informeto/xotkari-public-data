{
  "byline": "नेपाल जापान",
  "canonical_hash": "bca6624d59b7f90aac976496dad7058457ac730db18f5d40e7a16ae965e92603",
  "content_html": "<p style=\"text-align: justify;\">जेनजी प्रदर्शनकका क्रममा तोडफोड र आगजनी भएको नेपाल कम्युनिष्ट माओवादी (माओवादी केन्द्र)को पार्टी कार्यालयका एक करोड ३० लाख बराबरको सामग्री नष्ट भएको जनाइएको छ ।</p>\n<p style=\"text-align: justify;\">मंगलबार पार्टी अध्यक्षपुष्पकमल दाहाल ‘प्रचण्ड’को सहभागितामा गरिएको सरसफाइका क्रममा सो कुराको जानकारी दिइएको हो ।</p>\n<p style=\"text-align: justify;\">पेरिसडाँडास्थित पार्टी केन्द्रीय कार्यालयको तीन तलामा छरपस्ट अवस्थामा रहेका फोहरलगायतका सामग्री एक ठाउँमा केन्द्रित गरिएको कार्यालय सचिव डोरप्रसाद उपाध्यायले जानकारी दिनुभयो ।</p>\n<p style=\"text-align: justify;\">त्यसअघि अध्यक्ष दाहालले क्षतिग्रस्त पार्टी कार्यालयको अवलोकन गर्नुभएको थियो । आगजनीबाट पार्टी कार्यालयमा रहेका फर्निचर, कम्प्युटरलगायत करिब रु एक करोड ३० लाख बराबरको सामग्री नष्ट भएको माओवादी केन्द्रले जनाएको छ ।</p>\n<p style=\"text-align: justify;\">यही सोमबार वरिष्ठ उपाध्यक्ष नारायणकाजी श्रेष्ठ पनि पार्टी कार्यालयको सरसफाइमा जुट्नुभएको थियो । भ्रष्टाचार नियन्त्रणलगायत सुशासनका पक्षमा भएको जेनजी प्रदर्शनका क्रममा माओवादी पार्टी कार्यालयमा तोडफोड र आगजनी भएको थियो ।</p>\n<h1><span style=\"color: #ff0000;\"><a href=\"https://www.nepaljapan.com/09/16/681102/\" rel=\"noopener\" style=\"color: #ff0000;\" target=\"_blank\">नयाँ र भव्य पार्टी कार्यालय बनाउने प्रचण्डको घोषणा</a></span></h1>",
  "content_text": "जेनजी प्रदर्शनकका क्रममा तोडफोड र आगजनी भएको नेपाल कम्युनिष्ट माओवादी (माओवादी केन्द्र)को पार्टी कार्यालयका एक करोड ३० लाख बराबरको सामग्री नष्ट भएको जनाइएको छ । मंगलबार पार्टी अध्यक्षपुष्पकमल दाहाल ‘प्रचण्ड’को सहभागितामा गरिएको सरसफाइका क्रममा सो कुराको जानकारी दिइएको हो । पेरिसडाँडास्थित पार्टी केन्द्रीय कार्यालयको तीन तलामा छरपस्ट अवस्थामा रहेका फोहरलगायतका सामग्री एक ठाउँमा केन्द्रित गरिएको कार्यालय सचिव डोरप्रसाद उपाध्यायले जानकारी दिनुभयो । त्यसअघि अध्यक्ष दाहालले क्षतिग्रस्त पार्टी कार्यालयको अवलोकन गर्नुभएको थियो । आगजनीबाट पार्टी कार्यालयमा रहेका फर्निचर, कम्प्युटरलगायत करिब रु एक करोड ३० लाख बराबरको सामग्री नष्ट भएको माओवादी केन्द्रले जनाएको छ । यही सोमबार वरिष्ठ उपाध्यक्ष नारायणकाजी श्रेष्ठ पनि पार्टी कार्यालयको सरसफाइमा जुट्नुभएको थियो । भ्रष्टाचार नियन्त्रणलगायत सुशासनका पक्षमा भएको जेनजी प्रदर्शनका क्रममा माओवादी पार्टी कार्यालयमा तोडफोड र आगजनी भएको थियो । नयाँ र भव्य पार्टी कार्यालय बनाउने प्रचण्डको घोषणा",
  "fetched_at": "2025-09-16T12:46:52.196304Z",
  "id": "a4a636e125da0f0fffbd55fa6d860ad2c34e7dabb06d30f3c6befede21e7bfed",
  "images": [],
  "lang": "ne",
  "published_at": "2025-09-16T12:02:02Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "जेनजी प्रदर्शनकका क्रममा तोडफोड र आगजनी भएको नेपाल कम्युनिष्ट माओवादी (माओवादी केन्द्र)को पार्टी कार्यालयका एक करोड ३० लाख बराबरको सामग्री नष्ट भएको जनाइएको छ । मंगलबार पार्टी अध्यक्षपुष्पकमल दाहाल ‘प्रचण्ड’को सहभागितामा गरिएको सरसफाइका क्रममा सो कुराको जानकारी दिइएको हो । पेरिसडाँडास्थित पार्टी केन्द्रीय कार्यालयको तीन तलामा छरपस्ट अवस्थामा रहेका फोहरलगायतका सामग्री एक ठाउँमा केन्द्रित गरिएको &#8230;",
  "tags": null,
  "title": "माओवादी पार्टी कार्यालयको एक करोड ३० लाख बराबरको क्षति",
  "url": "https://www.nepaljapan.com/09/16/681164/",
  "version": 1
}
{
  "byline": "नेपाल जापान",
  "canonical_hash": "30b5267cfdc461f72c56b6414cd3555e85750f2f9f9ec1ee97fa4bbb1587e016",
  "content_html": "<p style=\"text-align: justify;\">जेनजी आन्दोलनका दोस्रो दिन भदौ २४ गते देशका विभिन्न कारागारबाट भागेकामध्ये करीब सात हजार कैदीबन्दी कारागार फर्किएका छन् भने अझै सात हजार ६ सय २७ कैदीबन्दी फरार छन् ।</p>\n<p style=\"text-align: justify;\">कारागार व्यवस्था विभागको तथ्यांकानुसार भदौ २४ गते देशभरका २८ कारागार र नौ सुधारगृहबाट१४ हजार ५५६ जना भागेका हुन् । कारागारबाट १३ हजार ५ सय ९२ र सुधारगृहबाट ९ सय ६४ जना भागेका थिए ।</p>\n<p style=\"text-align: justify;\">भागेका मध्ये असोज ५ गते आइतबारसाँझसम्म कुल ६ हजार ९ सय २८ जना कारागार फर्किएका छन् । सम्पर्कमा नआएका अधिकांश जघन्य तथा संगठित अपराधमा संलग्न रहेको विभागले जनाएको छ ।</p>\n<p style=\"text-align: justify;\">यस्तै जघन्य अपराधमा नख्खु कारागारमा बसेका काभ्रेका एक कैदी भागेर आफ्नो घर पुगी श्रीमतीको हत्या गरेर पुनः कारागार फर्किएको तथ्य खुलेको छ ।</p>\n<p style=\"text-align: justify;\">समाचार अनुसार काभ्रेको पनौती नगरपालिका–१२ गागलका सन्तबहादुर तामाङ श्रीमतीको हत्यापश्चात् सिधै नक्खु कारागार फर्किएको खुलेको हो । श्रीमती मनीषा तामाङको हत्या गरी शव खाल्डोमा पुरेर उनी कारागार फर्किएको प्रहरीको आशंका छ ।</p>\n<p style=\"text-align: justify;\">माङ तीन वर्षअघि बलात्कार कसुरमा दोषी ठहर भएर कैद सजाय भोगिरहेका थिए । तर, जेलबाट भागेर घर पुगेका तामाङले श्रीमतीको हत्या गरेका हुन् ।</p>\n<p style=\"text-align: justify;\">",
  "content_text": "जेनजी आन्दोलनका दोस्रो दिन भदौ २४ गते देशका विभिन्न कारागारबाट भागेकामध्ये करीब सात हजार कैदीबन्दी कारागार फर्किएका छन् भने अझै सात हजार ६ सय २७ कैदीबन्दी फरार छन् । कारागार व्यवस्था विभागको तथ्यांकानुसार भदौ २४ गते देशभरका २८ कारागार र नौ सुधारगृहबाट१४ हजार ५५६ जना भागेका हुन् । कारागारबाट १३ हजार ५ सय ९२ र सुधारगृहबाट ९ सय ६४ जना भागेका थिए । भागेका मध्ये असोज ५ गते आइतबारसाँझसम्म कुल ६ हजार ९ सय २८ जना कारागार फर्किएका छन् । सम्पर्कमा नआएका अधिकांश जघन्य तथा संगठित अपराधमा संलग्न रहेको विभागले जनाएको छ । यस्तै जघन्य अपराधमा नख्खु कारागारमा बसेका काभ्रेका एक कैदी भागेर आफ्नो घर पुगी श्रीमतीको हत्या गरेर पुनः कारागार फर्किएको तथ्य खुलेको छ । समाचार अनुसार काभ्रेको पनौती नगरपालिका–१२ गागलका सन्तबहादुर तामाङ श्रीमतीको हत्यापश्चात् सिधै नक्खु कारागार फर्किएको खुलेको हो । श्रीमती मनीषा तामाङको हत्या गरी शव खाल्डोमा पुरेर उनी कारागार फर्किएको प्रहरीको आशंका छ । माङ तीन वर्षअघि बलात्कार कसुरमा दोषी ठहर भएर कैद सजाय भोगिरहेका थिए । तर, जेलबाट भागेर घर पुगेका तामाङले श्रीमतीको हत्या गरेका हुन् ।",
  "fetched_at": "2025-09-22T08:31:54.040247Z",
  "id": "1c128d4c6ca064e50968081af6d1ef7a6561b0f8b23420485aa3e30a871744f5",
  "images": [],
  "lang": "ne",
  "published_at": "2025-09-22T08:20:22Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "जेनजी आन्दोलनका दोस्रो दिन भदौ २४ गते देशका विभिन्न कारागारबाट भागेकामध्ये करीब सात हजार कैदीबन्दी कारागार फर्किएका छन् भने अझै सात हजार ६ सय २७ कैदीबन्दी फरार छन् । कारागार व्यवस्था विभागको तथ्यांकानुसार भदौ २४ गते देशभरका २८ कारागार र नौ सुधारगृहबाट१४ हजार ५५६ जना भागेका हुन् । कारागारबाट १३ हजार ५ सय ९२ र &#8230;",
  "tags": null,
  "title": "सात हजार कैदीबन्दी कारागार फर्किए, भागेर घर पुगेकाले श्रीमतीको हत्या गरेर पुनः कारागार",
  "url": "https://www.nepaljapan.com/09/22/682104/",
  "version": 1
}
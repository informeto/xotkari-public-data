{
  "byline": "नागरिक",
  "canonical_hash": "88a153d0fa6a7bbe6521d11c2bdf7af3154d596c908d97a0880cab166ec39b15",
  "content_html": "<p><img alt=\"\" src=\"https://images.nagariknewscdn.com/2025/third-party/1752973041_Rain.jpg\" /></p><p>हाल मनसुनको न्यून चापीय रेखा पश्चिममा सरदर स्थानभन्दा दक्षिणमा र पूर्वमा सरदर स्थानको आसपास छ।</p><p>आज दिउँसो कोशी, मधेश, बागमती र गण्डकी प्रदेशसहित देशका बाँकी पहाडी भू-भागमा सामान्यतया बदली र बाँकी तराई भू-भागमा आंशिक बदली हुने मौसम पूर्वानुमान महाशाखाले बताएको छ।</p><p>कोशी र बागमती प्रदेशका केही स्थानमा, मधेश र गण्डकी प्रदेशका थोरै स्थानमा र देशको बाँकी भू-भागका एक-दुई स्थानमा मध्यम वर्षाको सम्भावना छ।</p><p>आज राति कोशी, मधेश, बागमती र गण्डकी प्रदेशमा सामान्यतया बदली र बाँकी भू-भागमा आंशिक बदली हुने महाशाखाले बताएको छ। कोशी, मधेश, बागमती र गण्डकी प्रदेशका थोरै स्थानमा र बाँकी पहाडी भू-भागका एक-दुई स्थानमा मध्यम वर्षाको सम्भावना छ।</p>",
  "content_text": "हाल मनसुनको न्यून चापीय रेखा पश्चिममा सरदर स्थानभन्दा दक्षिणमा र पूर्वमा सरदर स्थानको आसपास छ। आज दिउँसो कोशी, मधेश, बागमती र गण्डकी प्रदेशसहित देशका बाँकी पहाडी भू-भागमा सामान्यतया बदली र बाँकी तराई भू-भागमा आंशिक बदली हुने मौसम पूर्वानुमान महाशाखाले बताएको छ। कोशी र बागमती प्रदेशका केही स्थानमा, मधेश र गण्डकी प्रदेशका थोरै स्थानमा र देशको बाँकी भू-भागका एक-दुई स्थानमा मध्यम वर्षाको सम्भावना छ। आज राति कोशी, मधेश, बागमती र गण्डकी प्रदेशमा सामान्यतया बदली र बाँकी भू-भागमा आंशिक बदली हुने महाशाखाले बताएको छ। कोशी, मधेश, बागमती र गण्डकी प्रदेशका थोरै स्थानमा र बाँकी पहाडी भू-भागका एक-दुई स्थानमा मध्यम वर्षाको सम्भावना छ।",
  "fetched_at": "2025-09-20T02:44:02.212720Z",
  "id": "1ccfc9bf8384b611e19ff1f3fb949bb13e711e0e3c03cc1bcda2720182b1a7fe",
  "images": [
    "https://images.nagariknewscdn.com/2025/third-party/1752973041_Rain.jpg"
  ],
  "lang": "ne",
  "published_at": "2025-09-20T00:40:40Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "आज दिउँसो कोशी, मधेश, बागमती र गण्डकी प्रदेशसहित देशका बाँकी पहाडी भू-भागमा सामान्यतया बदली र बाँकी तराई भू-भागमा आंशिक बदली हुने मौसम पूर्वानुमान महाशाखाले बताएको छ।...",
  "tags": null,
  "title": "आज बागमतीसहित यी प्रदेशमा वर्षाको सम्भावना",
  "url": "https://nagariknews.nagariknetwork.com/social-affairs/rain-likely-in-these-provinces-including-bagmati-today-49-35.html",
  "version": 1
}
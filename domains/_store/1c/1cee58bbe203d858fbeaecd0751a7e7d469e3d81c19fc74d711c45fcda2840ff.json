{
  "byline": "नागरिक",
  "canonical_hash": "c9320f0533ef236b50f9f71087a0fba2972db00fdc9eaa70d8bd1668d0a57576",
  "content_html": "<p><img alt=\"\" src=\"https://images.nagariknewscdn.com/2025/third-party/1757872475_Indvspak1.jpg\" /></p><p>एसिया कपमा भारतले लगातार दोस्रो जित निकालेको छ । दुबईमा भएको खेलमा पाकिस्तानलाई ७ विकेटले पराजित गर्दै भारतले ४ अंक बनाएको हो ।  </p><p>पाकिस्तानको यो पहिलो हार हो । पहिलो खेलमा उसले ओमनलाई हराएको थियो । भारतले आफ्नो पहिलो खेलमा यूएईलाई पराजित गरेको थियो । भारतले लिग चरणको आफ्नो अन्तिम खेलमा ओमानसँग र पाकिस्तानले यूएईसँग खेल्नेछन् ।  </p><p>पाकिस्तानले दिएको १२८ रनको लक्ष्य भारतले १५.५ ओभरमा ३ विकेट गुमाएर भेट्टायो ।  </p><p>भारतको जितमा क्याप्टेन सूर्यकुमार यादवले नटआउट ४७ रनको योगदान गरे । अभिषेक शर्माले १३ बलमा ३१ रन बनाउँदा तिलक बर्माले पनि समान ३१ रन जोडे ।  </p><p>पाकिस्तानका लागि तीनै विकेट सइम अयुबले लिए ।  </p><p>यसअघि पहिला ब्याटिङ गरेको पाकिस्तानले निर्धारित ओभरमा ९ विकेट गुमाएर १२७ रनको योगफल तयार पारेको थियो । पाकिस्तानका लागि सहिबजादा फरहानले सर्वाधिक ४० रन बनाए । सहिन अफ्रिदी ३३ रनमा नटआउट रहे ।  </p><p>भारतका लागि कुलदीप यादवले ३, जसप्रित बुमराह र अक्षर पटेलले २ तथा हार्दिक पाण्डेय र भरुण चक्रवर्तीले समान एक विकेट लिए ।</p>",
  "content_text": "एसिया कपमा भारतले लगातार दोस्रो जित निकालेको छ । दुबईमा भएको खेलमा पाकिस्तानलाई ७ विकेटले पराजित गर्दै भारतले ४ अंक बनाएको हो । पाकिस्तानको यो पहिलो हार हो । पहिलो खेलमा उसले ओमनलाई हराएको थियो । भारतले आफ्नो पहिलो खेलमा यूएईलाई पराजित गरेको थियो । भारतले लिग चरणको आफ्नो अन्तिम खेलमा ओमानसँग र पाकिस्तानले यूएईसँग खेल्नेछन् । पाकिस्तानले दिएको १२८ रनको लक्ष्य भारतले १५.५ ओभरमा ३ विकेट गुमाएर भेट्टायो । भारतको जितमा क्याप्टेन सूर्यकुमार यादवले नटआउट ४७ रनको योगदान गरे । अभिषेक शर्माले १३ बलमा ३१ रन बनाउँदा तिलक बर्माले पनि समान ३१ रन जोडे । पाकिस्तानका लागि तीनै विकेट सइम अयुबले लिए । यसअघि पहिला ब्याटिङ गरेको पाकिस्तानले निर्धारित ओभरमा ९ विकेट गुमाएर १२७ रनको योगफल तयार पारेको थियो । पाकिस्तानका लागि सहिबजादा फरहानले सर्वाधिक ४० रन बनाए । सहिन अफ्रिदी ३३ रनमा नटआउट रहे । भारतका लागि कुलदीप यादवले ३, जसप्रित बुमराह र अक्षर पटेलले २ तथा हार्दिक पाण्डेय र भरुण चक्रवर्तीले समान एक विकेट लिए ।",
  "fetched_at": "2025-09-14T19:15:51.784175Z",
  "id": "1cee58bbe203d858fbeaecd0751a7e7d469e3d81c19fc74d711c45fcda2840ff",
  "images": [
    "https://images.nagariknewscdn.com/2025/third-party/1757872475_Indvspak1.jpg"
  ],
  "lang": "ne",
  "published_at": "2025-09-14T17:53:07Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "पाकिस्तानले दिएको १२८ रनको लक्ष्य भारतले १५.५ ओभरमा ३ विकेट गुमाएर भेट्टायो ।",
  "tags": null,
  "title": "एसिया कपः भारतको लगातार दोस्रो जित, पाकिस्तान ७ विकेटले पराजित",
  "url": "https://nagariknews.nagariknetwork.com/sports/asia-cup-india-wins-second-consecutive-game-defeats-pakistan-by-7-wickets-43-79.html",
  "version": 1
}
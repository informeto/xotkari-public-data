{
  "byline": "नागरिक",
  "canonical_hash": "fbd70dcc035f749f069d74bb968bb4eec02d58fb1e81fae2fe8ffe284406aabb",
  "content_html": "<p><img alt=\"\" src=\"https://images.nagariknewscdn.com/2024/third-party/1758535541_Panta11.jpg\" /></p><p>नेकपा एमालेका नेता तथा निवर्तमान शिक्षामन्त्री रघुजी पन्तले जेन-जी पुस्तालाई राजनीतिमा आएर राजनीतिक क्षेत्रमा देखिएको विकृति अन्त्य गर्न सुझाएका छन् ।  </p><p>नागरिक दैनिकको कार्यक्रम नागरिक फन्टलाइनमा कुराकानी गर्दै उनले अब जेन-जीले देशको राजनीति सुधारका लागि राजनीतिमा आउनै पर्ने बताए । उनले भने, ‘जेन-जी भनेका पवित्र मन भएका हाम्रा भाइबहिनी/छोराछोरीहरू हुन् । उनीहरूले उठाएका माग सही छन् । अब उनीहरूले राजनीति सुधारको काम गर्नुपर्छ । कि उनीहरूलाई मन परेको पार्टीमा जोइन गर्ने र पार्टीलाई सुधार गर्दै समग्र प्रणाली सुधारमा जुट्ने । कि आफ्नै पार्टी खोल्ने । यी दुई विकल्पमा काम गर्नुपर्छ ।’</p><p>उनले भने, ‘अहिले त आँधी जस्तो हड्याङ हुडुङ आयो । के कति क्षति गर्‍यो गयो । यसले निकास दिँदैन ।’</p>",
  "content_text": "नेकपा एमालेका नेता तथा निवर्तमान शिक्षामन्त्री रघुजी पन्तले जेन-जी पुस्तालाई राजनीतिमा आएर राजनीतिक क्षेत्रमा देखिएको विकृति अन्त्य गर्न सुझाएका छन् । नागरिक दैनिकको कार्यक्रम नागरिक फन्टलाइनमा कुराकानी गर्दै उनले अब जेन-जीले देशको राजनीति सुधारका लागि राजनीतिमा आउनै पर्ने बताए । उनले भने, ‘जेन-जी भनेका पवित्र मन भएका हाम्रा भाइबहिनी/छोराछोरीहरू हुन् । उनीहरूले उठाएका माग सही छन् । अब उनीहरूले राजनीति सुधारको काम गर्नुपर्छ । कि उनीहरूलाई मन परेको पार्टीमा जोइन गर्ने र पार्टीलाई सुधार गर्दै समग्र प्रणाली सुधारमा जुट्ने । कि आफ्नै पार्टी खोल्ने । यी दुई विकल्पमा काम गर्नुपर्छ ।’ उनले भने, ‘अहिले त आँधी जस्तो हड्याङ हुडुङ आयो । के कति क्षति गर्‍यो गयो । यसले निकास दिँदैन ।’",
  "fetched_at": "2025-09-22T10:45:03.300775Z",
  "id": "1ce10a749cd365427dd0f3996ea043ac5464d6ab341b329598fb7229f80b1241",
  "images": [
    "https://images.nagariknewscdn.com/2024/third-party/1758535541_Panta11.jpg"
  ],
  "lang": "ne",
  "published_at": "2025-09-22T10:05:55Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "जेन-जी भनेका पवित्र मन भएका हाम्रा भाइबहिनी/छोराछोरीहरू हुन् । उनीहरूले उठाएका माग सही छन् । अब उनीहरूले राजनीति सुधारको काम गर्नुपर्छ । कि उनीहरूलाई मन परेको पार्टीमा जोइन गर्ने र पार्टीलाई सुधार गर्दै समग्र प्रणाली सुधारमा जुट्ने । कि आफ्नै पार्टी खोल्न...",
  "tags": null,
  "title": "जेन-जीलाई रघुजीको सुझाव: कि मनपरेको पार्टीमा जाउ, कि आफैँ पार्टी खोल",
  "url": "https://nagariknews.nagariknetwork.com/politics/raghuji-s-advice-to-jane-ji-either-go-to-a-party-you-like-or-start-one-yourself-26-85.html",
  "version": 1
}
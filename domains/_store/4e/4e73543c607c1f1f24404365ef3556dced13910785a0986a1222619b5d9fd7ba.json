{
  "byline": "नेपालन्युज",
  "canonical_hash": "6d83423b5eea23fffed8e2f778e15d9bd54c06c0a64dad1c7504639ce52ce073",
  "content_html": "<p><strong>काठमाडौं।</strong> राष्ट्रियसभा, कार्यव्यवस्था परामर्श समितिको बैठक आज सिंहदरबारस्थित सङ्घीय संसद् सचिवालयमा बसेको छ । राष्ट्रियसभा अध्यक्ष नारायणप्रसाद दाहालको अध्यक्षतामा बसेको बैठकमा उपाध्यक्ष विमला घिमिरे, राष्ट्रियसभामा प्रतिनिधित्व गर्ने दलका नेताहरू, कार्यव्यवस्था परामर्श समितिमा रहेका सदस्यलगायतको उपस्थिति रहेको थियो ।</p>\n\n\n\n<p>बैठकमा समसामयिक अवस्थामा राष्ट्रियसभाको भूमिका विषयमा छलफल भएको थियो । बैठकमा अध्यक्ष दाहालले १८औँ अधिवेशन समापनका सन्दर्भमा नियमित बैठक बस्न नसकेकाले उक्त अधिवेशनमा भएका कामकारबाही सार्वजनिक गर्न निर्देशन दिए ।</p>\n\n\n\n<p>यस्तै, गत जेठ ११ र १२ गते सातवटै प्रदेशमा सम्पन्न ‘सङ्घीयता सबलीकरणमा राष्ट्रियसभाको जिम्मेवारी, प्रदेश र स्थानीय तहसँग समन्वय र साझेदारी’ विषयक निर्वाचक मण्डलहरूसँगको समन्वय बैठक÷अन्तरक्रिया कार्यक्रमको एकीकृत प्रतिवेदन आवश्यक परिमार्जनसहित टुङ्ग्याएर सार्वजनिक गर्ने निर्णय भएको छ । </p>",
  "content_text": "काठमाडौं। राष्ट्रियसभा, कार्यव्यवस्था परामर्श समितिको बैठक आज सिंहदरबारस्थित सङ्घीय संसद् सचिवालयमा बसेको छ । राष्ट्रियसभा अध्यक्ष नारायणप्रसाद दाहालको अध्यक्षतामा बसेको बैठकमा उपाध्यक्ष विमला घिमिरे, राष्ट्रियसभामा प्रतिनिधित्व गर्ने दलका नेताहरू, कार्यव्यवस्था परामर्श समितिमा रहेका सदस्यलगायतको उपस्थिति रहेको थियो । बैठकमा समसामयिक अवस्थामा राष्ट्रियसभाको भूमिका विषयमा छलफल भएको थियो । बैठकमा अध्यक्ष दाहालले १८औँ अधिवेशन समापनका सन्दर्भमा नियमित बैठक बस्न नसकेकाले उक्त अधिवेशनमा भएका कामकारबाही सार्वजनिक गर्न निर्देशन दिए । यस्तै, गत जेठ ११ र १२ गते सातवटै प्रदेशमा सम्पन्न ‘सङ्घीयता सबलीकरणमा राष्ट्रियसभाको जिम्मेवारी, प्रदेश र स्थानीय तहसँग समन्वय र साझेदारी’ विषयक निर्वाचक मण्डलहरूसँगको समन्वय बैठक÷अन्तरक्रिया कार्यक्रमको एकीकृत प्रतिवेदन आवश्यक परिमार्जनसहित टुङ्ग्याएर सार्वजनिक गर्ने निर्णय भएको छ ।",
  "fetched_at": "2025-09-21T13:53:39.736406Z",
  "id": "4e73543c607c1f1f24404365ef3556dced13910785a0986a1222619b5d9fd7ba",
  "images": [],
  "lang": "en",
  "published_at": "2025-09-21T13:37:15Z",
  "source": {
    "domain": "nepalnews.com",
    "id": "nepalnews",
    "name": "Nepalnews"
  },
  "summary": "काठमाडौं। राष्ट्रियसभा, कार्यव्यवस्था परामर्श समितिको बैठक आज सिंहदरबारस्थित सङ्घीय संसद् सचिवालयमा बसेको छ । राष्ट्रियसभा अध्यक्ष नारायणप्रसाद दाहालको अध्यक्षतामा बसेको बैठकमा उपाध्यक्ष विमला घिमिरे, राष्ट्रियसभामा प्रतिनिधित्व गर्ने दलका नेताहरू, कार्यव्यवस्था परामर्श समितिमा रहेका सदस्यलगायतको उपस्थिति रहेको थियो । बैठकमा समसामयिक अवस्थामा राष्ट्रियसभाको भूमिका विषयमा छलफल भएको थियो । बैठकमा अध्यक्ष दाहालले १८औँ अधिवेशन समापनका सन्दर्भमा [&#8230;]",
  "tags": null,
  "title": "राष्ट्रियसभा कार्यव्यवस्था परामर्श समितिको बैठक",
  "url": "https://nepalnews.com/2025/09/21/meeting-of-the-national-assembly-business-advisory-committee/",
  "version": 1
}
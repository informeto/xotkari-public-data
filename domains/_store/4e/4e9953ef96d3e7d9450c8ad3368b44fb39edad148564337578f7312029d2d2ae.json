{
  "byline": "नेपाल न्युज",
  "canonical_hash": "8f2dca05fb91383884f4a5b67bb2e7d6e14c41c003e649362dda50091106206c",
  "content_html": "<p><strong>काठमाडौं।</strong> जेनजी आन्दोलनका कारण गत भदौ २४ गतेदेखि बन्द रहेको शेयर बजार आजदेखि पुनः नियमित रुपमा सञ्चालनमा आउने भएको छ। </p>\n\n\n\n<p>नेपाल धितोपत्र बोर्डले भदौ ३१ गते जारी गरेको निर्देशनअनुसार नेप्सेले आजदेखि नियमित कारोबार सुचारु गर्ने जनाएको हो।</p>\n\n\n\n<p>यसअघि बोर्डले असोज १ गतेदेखि बजार सुचारु गर्न निर्देशन दिएको भएपनि त्यसदिन सरकारले जेनजी आन्दोलनका सहिदहरुको सम्मानका लागि राष्ट्रिय शोक दिवस घोषणा गरेकाले कारोबार हुन सकेन। </p>\n\n\n\n<p>त्यसैले आजबाट बजार सञ्चालनमा आउने भएको हो। गत भदौ २३ गते अन्तिमपटक सेयर कारोबार भएको थियो, त्यसदिन नेप्से परिसूचक १.३२ प्रतिशत अर्थात् ३५.९९ अंक गिरेर २,६७२.२५ विन्दुमा बन्द भएको थियो।</p>\n\n\n\n<p>बजार बन्द भएको लामो समयपछि कारोबार खुल्दा लगानीकर्तामा उत्साह देखिएको छ। धेरैले शेयर बजार खुल्नुपर्ने भन्दै दबाब समेत दिएका थिए।</p>",
  "content_text": "काठमाडौं। जेनजी आन्दोलनका कारण गत भदौ २४ गतेदेखि बन्द रहेको शेयर बजार आजदेखि पुनः नियमित रुपमा सञ्चालनमा आउने भएको छ। नेपाल धितोपत्र बोर्डले भदौ ३१ गते जारी गरेको निर्देशनअनुसार नेप्सेले आजदेखि नियमित कारोबार सुचारु गर्ने जनाएको हो। यसअघि बोर्डले असोज १ गतेदेखि बजार सुचारु गर्न निर्देशन दिएको भएपनि त्यसदिन सरकारले जेनजी आन्दोलनका सहिदहरुको सम्मानका लागि राष्ट्रिय शोक दिवस घोषणा गरेकाले कारोबार हुन सकेन। त्यसैले आजबाट बजार सञ्चालनमा आउने भएको हो। गत भदौ २३ गते अन्तिमपटक सेयर कारोबार भएको थियो, त्यसदिन नेप्से परिसूचक १.३२ प्रतिशत अर्थात् ३५.९९ अंक गिरेर २,६७२.२५ विन्दुमा बन्द भएको थियो। बजार बन्द भएको लामो समयपछि कारोबार खुल्दा लगानीकर्तामा उत्साह देखिएको छ। धेरैले शेयर बजार खुल्नुपर्ने भन्दै दबाब समेत दिएका थिए।",
  "fetched_at": "2025-09-18T05:41:24.781396Z",
  "id": "4e9953ef96d3e7d9450c8ad3368b44fb39edad148564337578f7312029d2d2ae",
  "images": [],
  "lang": "en",
  "published_at": "2025-09-18T05:31:55Z",
  "source": {
    "domain": "nepalnews.com",
    "id": "nepalnews",
    "name": "Nepalnews"
  },
  "summary": "काठमाडौं। जेनजी आन्दोलनका कारण गत भदौ २४ गतेदेखि बन्द रहेको शेयर बजार आजदेखि पुनः नियमित रुपमा सञ्चालनमा आउने भएको छ।  नेपाल धितोपत्र बोर्डले भदौ ३१ गते जारी गरेको निर्देशनअनुसार नेप्सेले आजदेखि नियमित कारोबार सुचारु गर्ने जनाएको हो। यसअघि बोर्डले असोज १ गतेदेखि बजार सुचारु गर्न निर्देशन दिएको भएपनि त्यसदिन सरकारले जेनजी आन्दोलनका सहिदहरुको सम्मानका लागि [&#8230;]",
  "tags": null,
  "title": "आजदेखि खुल्यो शेयर बजार",
  "url": "https://nepalnews.com/2025/09/18/stock-market-opens-today/",
  "version": 1
}
{
  "byline": "Sandeep bhattarai",
  "canonical_hash": "a9014e8547a90527c5c41b2f626dc1f85913d8b1386a87663c9d5e3356e5646d",
  "content_html": "<p style=\"text-align: justify;\">मोरङ, ललितपुर र महोत्तरीमा भएको छुट्टाछुट्टै सवारी दुर्घटनामा तीन जनाको मृत्यु भएको छ । मोरङको विराटनगर महानगरपालिका-४ स्थित सडकमा हाल नम्बर नखुलेको सिटी सफारीमा प्रदेश १-०१-०१५ प २१९७ नम्बरको स्कुटर ठक्कर खाई शनिबार बेलुकी दुर्घटना हुँदा स्कुटर चालक सुन्दरहरैँचा नगरपालिका-४ बस्ने सर्लाही घर भएका ३० वर्षीय प्रदिप बहादुर भण्डारीको मृत्यु भएको छ ।</p>\n<p style=\"text-align: justify;\">दुर्घटनामा गम्भीर घाइते भएका उनको नोवेल अस्पताल विराटनगरमा उपचारको क्रममा मृत्यु भएको हो । हाल फरार सिटी सफारी चालकको प्रहरीले खोजी गरिरहेको छ ।</p>\n<p style=\"text-align: justify;\">त्यस्तै ललितपुरको गोदावरी नगरपालिका-१२ ठेचोस्थित सडकमा बा.३ क २८४५ नम्बरको ट्याङकरले बाग्मती प्रदेश ०२-०५९ प ६३८२ नम्बरको मोटरसाइकललाई शनिबार राति ठक्कर दिँदा मोटरसाइकल चालक ललितपुर ठेचो बस्ने कैलाली घर भएका ४८ वर्षीय कमल सिंह ठकुरीको मृत्यु भएको छ ।</p>\n<p style=\"text-align: justify;\">दुर्घटनामा गम्भीर घाइते भएका उनको पाटन स्वास्थ्य विज्ञान प्रतिष्ठान अस्पतालमा उपचारको क्रममा मृत्यु भएको हो । ट्याङ्कर चालकलाई प्रहरीले नियन्त्रणमा लिएको छ । यस्तै महोत्तरीको रामगोपालपुर नगरपालिका-३ बर्दिबासस्थित सडकमा प्रदेश २-०२-००१ त २४४ नम्बरको ट्याक्टरले प्रदेश २-०२-००५ प ५७९३ नम्बरको मोटरसाइकललाई शनिबार राति ठक्कर दिँदा मोटरसाइकल चालक सोही नगरपालिका-३ दोलाठ्ठी बस्ने २६ वर्षीय मनोज कुमार मण्डलको मृत्यु भएको छ ।</p>\n<p style=\"text-align: justify;\">दुर्घटनामा गम्भीर घाइते भएका उनको प्रादेशिक अस्पताल जलेश्वरमा उपचारको क्रममा मृत्यु भएको हो । दुर्घटनाका सम्बन्धमा प्रहरीले आवश्यक अनुसन्धान गरिरहेको छ ।</p>",
  "content_text": "मोरङ, ललितपुर र महोत्तरीमा भएको छुट्टाछुट्टै सवारी दुर्घटनामा तीन जनाको मृत्यु भएको छ । मोरङको विराटनगर महानगरपालिका-४ स्थित सडकमा हाल नम्बर नखुलेको सिटी सफारीमा प्रदेश १-०१-०१५ प २१९७ नम्बरको स्कुटर ठक्कर खाई शनिबार बेलुकी दुर्घटना हुँदा स्कुटर चालक सुन्दरहरैँचा नगरपालिका-४ बस्ने सर्लाही घर भएका ३० वर्षीय प्रदिप बहादुर भण्डारीको मृत्यु भएको छ । दुर्घटनामा गम्भीर घाइते भएका उनको नोवेल अस्पताल विराटनगरमा उपचारको क्रममा मृत्यु भएको हो । हाल फरार सिटी सफारी चालकको प्रहरीले खोजी गरिरहेको छ । त्यस्तै ललितपुरको गोदावरी नगरपालिका-१२ ठेचोस्थित सडकमा बा.३ क २८४५ नम्बरको ट्याङकरले बाग्मती प्रदेश ०२-०५९ प ६३८२ नम्बरको मोटरसाइकललाई शनिबार राति ठक्कर दिँदा मोटरसाइकल चालक ललितपुर ठेचो बस्ने कैलाली घर भएका ४८ वर्षीय कमल सिंह ठकुरीको मृत्यु भएको छ । दुर्घटनामा गम्भीर घाइते भएका उनको पाटन स्वास्थ्य विज्ञान प्रतिष्ठान अस्पतालमा उपचारको क्रममा मृत्यु भएको हो । ट्याङ्कर चालकलाई प्रहरीले नियन्त्रणमा लिएको छ । यस्तै महोत्तरीको रामगोपालपुर नगरपालिका-३ बर्दिबासस्थित सडकमा प्रदेश २-०२-००१ त २४४ नम्बरको ट्याक्टरले प्रदेश २-०२-००५ प ५७९३ नम्बरको मोटरसाइकललाई शनिबार राति ठक्कर दिँदा मोटरसाइकल चालक सोही नगरपालिका-३ दोलाठ्ठी बस्ने २६ वर्षीय मनोज कुमार मण्डलको मृत्यु भएको छ । दुर्घटनामा गम्भीर घाइते भएका उनको प्रादेशिक अस्पताल जलेश्वरमा उपचारको क्रममा मृत्यु भएको हो । दुर्घटनाका सम्बन्धमा प्रहरीले आवश्यक अनुसन्धान गरिरहेको छ ।",
  "fetched_at": "2025-09-21T08:25:12.453096Z",
  "id": "4e0bcb33bbfb9f4717a2599d977f6bbd31790f680884180f869af80948e96a08",
  "images": [],
  "lang": "ne",
  "published_at": "2025-09-21T07:58:56Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "मोरङ, ललितपुर र महोत्तरीमा भएको छुट्टाछुट्टै सवारी दुर्घटनामा तीन जनाको मृत्यु भएको छ । मोरङको विराटनगर महानगरपालिका-४ स्थित सडकमा हाल नम्बर नखुलेको सिटी सफारीमा प्रदेश १-०१-०१५ प २१९७ नम्बरको स्कुटर ठक्कर खाई शनिबार बेलुकी दुर्घटना हुँदा स्कुटर चालक सुन्दरहरैँचा नगरपालिका-४ बस्ने सर्लाही घर भएका ३० वर्षीय प्रदिप बहादुर भण्डारीको मृत्यु भएको छ । दुर्घटनामा गम्भीर &#8230;",
  "tags": null,
  "title": "छुट्टाछुट्टै सवारी दुर्घटनामा तीन जनाको मृत्यु",
  "url": "https://www.nepaljapan.com/09/21/681912/",
  "version": 1
}
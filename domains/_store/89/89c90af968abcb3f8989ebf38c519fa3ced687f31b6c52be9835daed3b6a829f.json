{
  "byline": "देश सञ्चार",
  "canonical_hash": "1a88700c46826b4c98936d524d185a4d70b8745bac64729bb2da4696a15a90e6",
  "content_html": "<p>काठमाडौँ – अनामनगर कार्यालय रहेको दाबी गर्ने जेनजीको एक समूहले जनताबाट प्रत्यक्ष निर्वाचित प्रधानमन्त्री हुने गरी संवैधानिक व्यवस्था गर्न माग गरेको छ।</p>\n<p>जस्मिन ओझाको नेतृत्वको जेनजीहरुको एक समूहले बुधबार गृहमन्त्री ओमप्रकाश अर्याललाई ज्ञापनपत्र बुझाउँदै प्रत्यक्ष निर्वाचित कार्यकारी प्रधानमनत्रीको प्रबन्ध संविधानमा गर्न माग गरेको हो।</p>\n<p>त्यस्तै उक्त समूहले बुझाएको मागमा दुईपटक भन्दा बढी प्रधानमन्त्री बन्न नपाउने, दुईपटक नै सांसद र मन्त्री बन्ने व्यवस्था हुनुपर्ने अघि सारेको ओझाले जानकारी दिइन्।</p>\n<p>त्यस्तै उपराष्ट्रपति स्वतः राष्ट्रिय सभाको अध्यक्ष हुने, प्रदेश र जिल्ला समन्वय समिति खारेज गरी संघ र स्थानीय सरकार हुने गरी राज्यको पुर्नसंरचना गर्न, संघीय सरकारमा प्रधानमन्त्रीसहित बढीमा १० जना मन्त्री हुने व्यवस्था गर्ने गरी संविधान पुनःलेखन गर्नुपर्ने एजेण्डा अघि सारेको छ।</p>\n<p>आफूलाई जेनजीको आधिकारिक समूह दाबी गर्ने उक्त समूहले स्थानीय तहको संख्या चार सयमा कामय गर्नुपर्ने प्रस्ताव गरेको छ।</p>\n<p><img alt=\"\" class=\"alignnone wp-image-1095528 size-large\" height=\"1024\" src=\"https://assets.deshsanchar.com/wp-content/uploads/2025/09/18181043/anamanagra-jng-1-843x1024.jpg\" width=\"843\" /></p>",
  "content_text": "काठमाडौँ – अनामनगर कार्यालय रहेको दाबी गर्ने जेनजीको एक समूहले जनताबाट प्रत्यक्ष निर्वाचित प्रधानमन्त्री हुने गरी संवैधानिक व्यवस्था गर्न माग गरेको छ। जस्मिन ओझाको नेतृत्वको जेनजीहरुको एक समूहले बुधबार गृहमन्त्री ओमप्रकाश अर्याललाई ज्ञापनपत्र बुझाउँदै प्रत्यक्ष निर्वाचित कार्यकारी प्रधानमनत्रीको प्रबन्ध संविधानमा गर्न माग गरेको हो। त्यस्तै उक्त समूहले बुझाएको मागमा दुईपटक भन्दा बढी प्रधानमन्त्री बन्न नपाउने, दुईपटक नै सांसद र मन्त्री बन्ने व्यवस्था हुनुपर्ने अघि सारेको ओझाले जानकारी दिइन्। त्यस्तै उपराष्ट्रपति स्वतः राष्ट्रिय सभाको अध्यक्ष हुने, प्रदेश र जिल्ला समन्वय समिति खारेज गरी संघ र स्थानीय सरकार हुने गरी राज्यको पुर्नसंरचना गर्न, संघीय सरकारमा प्रधानमन्त्रीसहित बढीमा १० जना मन्त्री हुने व्यवस्था गर्ने गरी संविधान पुनःलेखन गर्नुपर्ने एजेण्डा अघि सारेको छ। आफूलाई जेनजीको आधिकारिक समूह दाबी गर्ने उक्त समूहले स्थानीय तहको संख्या चार सयमा कामय गर्नुपर्ने प्रस्ताव गरेको छ।",
  "fetched_at": "2025-09-18T12:45:53.972133Z",
  "id": "89c90af968abcb3f8989ebf38c519fa3ced687f31b6c52be9835daed3b6a829f",
  "images": [
    "https://assets.deshsanchar.com/wp-content/uploads/2025/09/18181043/anamanagra-jng-1-843x1024.jpg"
  ],
  "lang": "ne",
  "published_at": "2025-09-18T12:25:56Z",
  "source": {
    "domain": "deshsanchar.com",
    "id": "deshsanchar",
    "name": "Desh Sanchar"
  },
  "summary": "काठमाडौँ – अनामनगर कार्यालय रहेको दाबी गर्ने जेनजीको एक समूहले...",
  "tags": null,
  "title": "अनामनगर कार्यालय भएको जेनजी समूहको मागः प्रधानमन्त्री दुईपटक मात्रै",
  "url": "https://deshsanchar.com/2025/09/18/1095524/",
  "version": 1
}
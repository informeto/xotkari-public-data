{
  "byline": "नागरिक",
  "canonical_hash": "d96fb66408fae63c2f29754442b3df45860336b5a5d1a1129bfe2188f4f84549",
  "content_html": "<p><img alt=\"\" src=\"https://images.nagariknewscdn.com/2025/third-party/1756083027_Money.jpg\" /></p><p>वीरगञ्ज भन्सार कार्यालयले चालु आर्थिक वर्षको दुई महिनामा रु ३९ अर्ब १५ करोड ५५ लाख राजस्व सङ्कलन गरेको छ।</p><p>भन्सार विभागले चालु आवको दुई महिनासम्म कार्यालयलाई रु ४३ अर्ब तीन करोड राजस्व सङ्कलन गर्ने लक्ष्य निर्धारण गरेकामा सो अवधिमा लक्ष्यको ९०.९९ प्रतिशत राजस्व सङ्कलन गरेको हो। वीरगञ्ज भन्सार कार्यालयका प्रमुख भन्सार प्रशासक विष्णुप्रसाद ज्ञवालीले भदौ महिनामा विषम परिस्थितिमा पनि राजस्व सङ्कलन उत्साहजनक भएको बताए।</p><p>‘साउनमा रु १८ अर्ब ४४ करोड राजस्व सङ्कलन भएको थियो,’ उनले भने, ‘भदौमा मासिक लक्ष्यको ९३.९७ प्रतिशत राजस्व सङ्कलन गरेका छौं।’</p><p>वीरगञ्ज भन्सार कार्यालयले भदौ १२ गते एकै दिनमा रु दुई अर्ब ३७ करोड राजस्व सङ्कलन गरेको छ। त्यस्तै भदौ १७ गते रु एक अर्ब ९२ करोड राजस्व सङ्कलन गरेको छ। त्यस्तै भदौ २८ गते रु एक अर्ब ७१ करोड र भदौ ३१ गते भने रु एक अर्ब ११ करोड राजस्व सङ्कलन गरेको छ। त्यस्तै जेनजीको प्रदर्शनका दिन भदौ २४ गते रु तीन करोड राजस्व सङ्कलन भएको छ।</p><p>त्यस्तै भदौ २६ गते रु छ करोड र भदौ २७ गते भने रु ११ करोड राजस्व सङ्कलन भएको कार्यालयले जनाएको छ। कार्यालयले साउन महिनामा रु १८ अर्ब ४४ करोड राजस्व सङ्कलन गर्यो भने भदौ महिनामा रु २० अर्ब १२ करोड राजस्व सङ्कलन गरेको छ। रासस</p>",
  "content_text": "वीरगञ्ज भन्सार कार्यालयले चालु आर्थिक वर्षको दुई महिनामा रु ३९ अर्ब १५ करोड ५५ लाख राजस्व सङ्कलन गरेको छ। भन्सार विभागले चालु आवको दुई महिनासम्म कार्यालयलाई रु ४३ अर्ब तीन करोड राजस्व सङ्कलन गर्ने लक्ष्य निर्धारण गरेकामा सो अवधिमा लक्ष्यको ९०.९९ प्रतिशत राजस्व सङ्कलन गरेको हो। वीरगञ्ज भन्सार कार्यालयका प्रमुख भन्सार प्रशासक विष्णुप्रसाद ज्ञवालीले भदौ महिनामा विषम परिस्थितिमा पनि राजस्व सङ्कलन उत्साहजनक भएको बताए। ‘साउनमा रु १८ अर्ब ४४ करोड राजस्व सङ्कलन भएको थियो,’ उनले भने, ‘भदौमा मासिक लक्ष्यको ९३.९७ प्रतिशत राजस्व सङ्कलन गरेका छौं।’ वीरगञ्ज भन्सार कार्यालयले भदौ १२ गते एकै दिनमा रु दुई अर्ब ३७ करोड राजस्व सङ्कलन गरेको छ। त्यस्तै भदौ १७ गते रु एक अर्ब ९२ करोड राजस्व सङ्कलन गरेको छ। त्यस्तै भदौ २८ गते रु एक अर्ब ७१ करोड र भदौ ३१ गते भने रु एक अर्ब ११ करोड राजस्व सङ्कलन गरेको छ। त्यस्तै जेनजीको प्रदर्शनका दिन भदौ २४ गते रु तीन करोड राजस्व सङ्कलन भएको छ। त्यस्तै भदौ २६ गते रु छ करोड र भदौ २७ गते भने रु ११ करोड राजस्व सङ्कलन भएको कार्यालयले जनाएको छ। कार्यालयले साउन महिनामा रु १८ अर्ब ४४ करोड राजस्व सङ्कलन गर्यो भने भदौ महिनामा रु २० अर्ब १२ करोड राजस्व सङ्कलन गरेको छ। रासस",
  "fetched_at": "2025-09-18T02:47:25.486523Z",
  "id": "dac2f97ee5e537c3a294f22bb2eb7d7f651e36ab02a3d7155a28ecd9d17a3961",
  "images": [
    "https://images.nagariknewscdn.com/2025/third-party/1756083027_Money.jpg"
  ],
  "lang": "ne",
  "published_at": "2025-09-18T02:27:02Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "‘साउनमा रु १८ अर्ब ४४ करोड राजस्व सङ्कलन भएको थियो,’ उनले भने, ‘भदौमा मासिक लक्ष्यको ९३.९७ प्रतिशत राजस्व सङ्कलन गरेका छौं।’...",
  "tags": null,
  "title": "दुई महिनामा ३९ अर्ब राजस्व सङ्कलन",
  "url": "https://nagariknews.nagariknetwork.com/economy/rs-39-billion-revenue-collected-in-two-months-13-52.html",
  "version": 1
}
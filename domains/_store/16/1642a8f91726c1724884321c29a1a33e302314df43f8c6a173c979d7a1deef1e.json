{
  "byline": "Prakash Timalsina",
  "canonical_hash": "853ae917a938dc692a3ac9f5caaeb6093769640987a39dc9c69abc9a0fc0a1bb",
  "content_html": "<p>एजेन्सी- <strong>पठुम निस्संकाको अर्धशतकसहित श्रीलंकाले एसिया कपको पहिलो खेलमा बंगलादेशलाई ६ विकेटले हराउँदै विजयी सुरुआत गरेको छ।</strong></p>\n\n\n\n<p>निस्संकाले ३४ बलमा ५० रन बनाए । उनी टि‌ ट्वान्टीमा सबै भन्दा छिटो २ हजार रन पूरा गर्ने ब्याटर बने । उनले ६८औँ इनिङमा यो सफलता प्राप्त गरेका हुन्।</p>\n\n\n\n<p>अबुधाबीमा पहिले ब्याटिङ गरेको बंगलादेश २० ओभरमा ५ विकेट गुमाउँदै १ सय ३९ रनमा सीमित भयो।</p>\n\n\n\n<p> नुवान तुशारा र दसमन्थ चमिराले दुवै ओपनरलाई सस्तैमा आउट गरे। त्यसपछि शमीम होसैन र जागेर अलीले अविजित ८६ रनको साझेदारी गर्दै टोलीलाई सम्मानजनक स्कोरमा पुर्&#x200d;याए। होसैन ४२ र अली ४१ रनमा नटआउट रहे ।‌</p>\n\n\n\n<p>जवाफमा निस्संका र कामिल मिश्राले ९५ रनको साझेदारी गर्दै जितको आधार बनाए। मिश्राले ३२ बलमा नटआउट ४६ रन जोडे। निस्संका आउट भए पनि श्रीलंकाले ४ विकेटको नोक्सानीमा १ सय ४० रन बनाउँदै खेल ५ ओभर बाँकी रहँदै जित्यो।</p>\n\n\n\n<p>बंगलादेशले यसअघि हङकङलाई ७ विकेटले हराएको थियो । श्रीलंकाले समूह चरणमा बलियो सुरुआत गर्न सफल भयो।</p><p>The post <a href=\"https://www.hamrokhelkud.com/cricket/165645.html\">एसिया कपमा श्रीलंकाको विजयी सुरुवात</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी- पठुम निस्संकाको अर्धशतकसहित श्रीलंकाले एसिया कपको पहिलो खेलमा बंगलादेशलाई ६ विकेटले हराउँदै विजयी सुरुआत गरेको छ। निस्संकाले ३४ बलमा ५० रन बनाए । उनी टि‌ ट्वान्टीमा सबै भन्दा छिटो २ हजार रन पूरा गर्ने ब्याटर बने । उनले ६८औँ इनिङमा यो सफलता प्राप्त गरेका हुन्। अबुधाबीमा पहिले ब्याटिङ गरेको बंगलादेश २० ओभरमा ५ विकेट गुमाउँदै १ सय ३९ रनमा सीमित भयो। नुवान तुशारा र दसमन्थ चमिराले दुवै ओपनरलाई सस्तैमा आउट गरे। त्यसपछि शमीम होसैन र जागेर अलीले अविजित ८६ रनको साझेदारी गर्दै टोलीलाई सम्मानजनक स्कोरमा पुर्‍याए। होसैन ४२ र अली ४१ रनमा नटआउट रहे ।‌ जवाफमा निस्संका र कामिल मिश्राले ९५ रनको साझेदारी गर्दै जितको आधार बनाए। मिश्राले ३२ बलमा नटआउट ४६ रन जोडे। निस्संका आउट भए पनि श्रीलंकाले ४ विकेटको नोक्सानीमा १ सय ४० रन बनाउँदै खेल ५ ओभर बाँकी रहँदै जित्यो। बंगलादेशले यसअघि हङकङलाई ७ विकेटले हराएको थियो । श्रीलंकाले समूह चरणमा बलियो सुरुआत गर्न सफल भयो। The post एसिया कपमा श्रीलंकाको विजयी सुरुवात first appeared on हाम्रो खेलकुद .",
  "fetched_at": "2025-09-14T11:57:53.911747Z",
  "id": "1642a8f91726c1724884321c29a1a33e302314df43f8c6a173c979d7a1deef1e",
  "images": [],
  "lang": "ne",
  "published_at": "2025-09-14T02:34:37Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी- पठुम निस्संकाको अर्धशतकसहित श्रीलंकाले एसिया कपको पहिलो खेलमा बंगलादेशलाई ६ विकेटले हराउँदै विजयी सुरुआत गरेको छ। निस्संकाले ३४ बलमा ५० रन बनाए । उनी टि‌ ट्वान्टीमा सबै भन्दा छिटो २ हजार रन पूरा गर्ने ब्याटर बने । उनले ६८औँ इनिङमा यो सफलता प्राप्त गरेका हुन्। अबुधाबीमा पहिले ब्याटिङ गरेको बंगलादेश २० ओभरमा ५ विकेट [&#8230;]</p>\n<p>The post <a href=\"https://www.hamrokhelkud.com/cricket/165645.html\">एसिया कपमा श्रीलंकाको विजयी सुरुवात</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "एसिया कपमा श्रीलंकाको विजयी सुरुवात",
  "url": "https://www.hamrokhelkud.com/cricket/165645.html",
  "version": 1
}
{
  "byline": "राजधानी संवाददाता",
  "canonical_hash": "ce5bc447c6c90908693b1a30d1ccbad8638a2041c80a8432157b3f1a795b08ae",
  "content_html": "<img alt=\"\" class=\"attachment-full size-full wp-post-image\" height=\"1365\" src=\"https://rajdhanidaily.com/wp-content/uploads/2025/08/prabhu-shah.jpeg\" style=\"float: left; margin: 0 15px 15px 0;\" width=\"2048\" />\n<p>काठमाडौं । आम जनता पार्टी (आजपा)का अध्यक्ष प्रभु साहले राष्ट्रियसभा, प्रदेशसभा र स्थानीय सरकार पनि विघटन गर्न माग गरेका छन् ।</p>\n\n\n\n<p>सञ्चारकर्मीलाई संक्षिप्त प्रतिक्रिया दिदै साहले अहिलेकै संविधान, व्यवस्था र प्रणालीलाई स्वीकार गरेर केवल सरकार बदलने समझौता जेनजी आन्दोलनसंग धोखा भएको टिप्पणी गरेका छन् ।</p>\n\n\n\n<p>सार्वभौमसत्ता सम्पन्न नेपाली जनताले जनविद्रोहमार्फत कांग्रेस, एमालेको अलोकतान्त्रिक, अंवैधानिक गठबन्धनको अपवित्र सरकार, संसद र संविधानलाई अस्वीकार गरिसकेको सन्दर्भमा फेरि उही संसद र संविधानमा टेकेर अगाडि बढ्ने कुरा गर्नु जनादेशको अपमान हुने उनले बताए ।</p>\n\n\n\n<p>‘वर्तमान सरकारको गठन र संसदको बिघटनलाई अलोकतांत्रिक एवं असंवैधानिक भन्नेहरूसंग मेरो प्रश्न छ, २०४६ सालको अन्तरिम सरकार र संविधान, २०६३ सालको अन्तरिम सरकार र संविधान कुन संविधान अनुसार भएको थियो तथा ०७० सालमा खिलराज प्रधानमन्त्री कुन बिधि बिधान अंतर्गत भएको थियो ?’ साहले प्रश्न गरे ।</p>\n\n\n\n<p>नेपाली जनताले अहिलेको संविधान र गठबन्धनको अपवित्र सरकार दुबै अस्वीकार गरिसकेकाले संविधानको रटान लगाउनुको कुनै औचित्य नभएको बताउदै उनले राष्ट्रियसभा, प्रदेशसभा र स्थानीय सरकार समेत विघटन गरेर नयाँ संविधान निर्माणको दिशामा अगाडी बढनुको विकल्प नभएको बताए ।</p>\n<p>The post <a href=\"https://rajdhanidaily.com/id/121786/\" rel=\"nofollow\">राष्ट्रियसभा, प्रदेशसभा र स्थानीय सरकार पनि विघटन हुनुपर्छ : प्रभु साह</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । आम जनता पार्टी (आजपा)का अध्यक्ष प्रभु साहले राष्ट्रियसभा, प्रदेशसभा र स्थानीय सरकार पनि विघटन गर्न माग गरेका छन् । सञ्चारकर्मीलाई संक्षिप्त प्रतिक्रिया दिदै साहले अहिलेकै संविधान, व्यवस्था र प्रणालीलाई स्वीकार गरेर केवल सरकार बदलने समझौता जेनजी आन्दोलनसंग धोखा भएको टिप्पणी गरेका छन् । सार्वभौमसत्ता सम्पन्न नेपाली जनताले जनविद्रोहमार्फत कांग्रेस, एमालेको अलोकतान्त्रिक, अंवैधानिक गठबन्धनको अपवित्र सरकार, संसद र संविधानलाई अस्वीकार गरिसकेको सन्दर्भमा फेरि उही संसद र संविधानमा टेकेर अगाडि बढ्ने कुरा गर्नु जनादेशको अपमान हुने उनले बताए । ‘वर्तमान सरकारको गठन र संसदको बिघटनलाई अलोकतांत्रिक एवं असंवैधानिक भन्नेहरूसंग मेरो प्रश्न छ, २०४६ सालको अन्तरिम सरकार र संविधान, २०६३ सालको अन्तरिम सरकार र संविधान कुन संविधान अनुसार भएको थियो तथा ०७० सालमा खिलराज प्रधानमन्त्री कुन बिधि बिधान अंतर्गत भएको थियो ?’ साहले प्रश्न गरे । नेपाली जनताले अहिलेको संविधान र गठबन्धनको अपवित्र सरकार दुबै अस्वीकार गरिसकेकाले संविधानको रटान लगाउनुको कुनै औचित्य नभएको बताउदै उनले राष्ट्रियसभा, प्रदेशसभा र स्थानीय सरकार समेत विघटन गरेर नयाँ संविधान निर्माणको दिशामा अगाडी बढनुको विकल्प नभएको बताए । The post राष्ट्रियसभा, प्रदेशसभा र स्थानीय सरकार पनि विघटन हुनुपर्छ : प्रभु साह appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-14T11:56:52.302614Z",
  "id": "6400e800002edea4ce61f8e24e595ceda39e723c0d5aec6065e65eb746bbd395",
  "images": [
    "https://rajdhanidaily.com/wp-content/uploads/2025/08/prabhu-shah.jpeg"
  ],
  "lang": "ne",
  "published_at": "2025-09-14T01:13:51Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"1365\" src=\"https://rajdhanidaily.com/wp-content/uploads/2025/08/prabhu-shah.jpeg\" style=\"float: left; margin: 0 15px 15px 0;\" width=\"2048\" />काठमाडौं । आम जनता पार्टी (आजपा)का अध्यक्ष प्रभु साहले राष्ट्रियसभा, प्रदेशसभा र स्थानीय सरकार पनि विघटन गर्न माग गरेका छन् । सञ्चारकर्मीलाई संक्षिप्त प्रतिक्रिया दिदै साहले अहिलेकै संविधान, व्यवस्था र प्रणालीलाई स्वीकार गरेर केवल सरकार बदलने समझौता जेनजी आन्दोलनसंग धोखा भएको टिप्पणी गरेका छन् । सार्वभौमसत्ता सम्पन्न नेपाली जनताले जनविद्रोहमार्फत कांग्रेस, एमालेको अलोकतान्त्रिक, अंवैधानिक गठबन्धनको [&#8230;]</p>\n<p>The post <a href=\"https://rajdhanidaily.com/id/121786/\" rel=\"nofollow\">राष्ट्रियसभा, प्रदेशसभा र स्थानीय सरकार पनि विघटन हुनुपर्छ : प्रभु साह</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "राष्ट्रियसभा, प्रदेशसभा र स्थानीय सरकार पनि विघटन हुनुपर्छ : प्रभु साह",
  "url": "https://rajdhanidaily.com/id/121786/",
  "version": 1
}
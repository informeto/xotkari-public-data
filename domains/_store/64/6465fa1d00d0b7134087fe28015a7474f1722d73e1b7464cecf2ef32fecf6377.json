{
  "byline": "न्युज अफ नेपाल",
  "canonical_hash": "2423868e5bf30058b7416c4b61fd82976997355245f00af3ad960dab2de2bb01",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/pawan-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं, (नेस)</strong></p>\n\n\n\n<p>जेन जीको गत साता भएको आन्दोलनमा नेपाली फुटबलर घाइते भएका छन् । पहिलो दिन भाद्र २३ गते प्रहरीले चलाएको गोलीबाट फुटबलर पवन शाही घाइते भएका हुन् । उनलाई छाती र हातमा दुई वटा गोली लागेको बताइएको छ । उनको ट्रमा सेन्टरमा उपचार भइरहेको छ ।</p>\n\n\n\n<p>पवन नेपाल सुपर लिग (एनएसएल) को च्याम्पियन टोली ललितपुर सिटी एफसी टोलीका सदस्य समेत हुन् । साथै उनले ए डिभिजन लिग पनि खेलेका छन् । उनले न्युरोड टिम (एनआरटी) बाट २०७७ सालको ए डिभिजन लिग खेलेका थिए । यस्तै, उनले ब्रिगेड ब्वाइज क्लबबाट पनि खेलेका थिए ।</p>",
  "content_text": "काठमाडौं, (नेस) जेन जीको गत साता भएको आन्दोलनमा नेपाली फुटबलर घाइते भएका छन् । पहिलो दिन भाद्र २३ गते प्रहरीले चलाएको गोलीबाट फुटबलर पवन शाही घाइते भएका हुन् । उनलाई छाती र हातमा दुई वटा गोली लागेको बताइएको छ । उनको ट्रमा सेन्टरमा उपचार भइरहेको छ । पवन नेपाल सुपर लिग (एनएसएल) को च्याम्पियन टोली ललितपुर सिटी एफसी टोलीका सदस्य समेत हुन् । साथै उनले ए डिभिजन लिग पनि खेलेका छन् । उनले न्युरोड टिम (एनआरटी) बाट २०७७ सालको ए डिभिजन लिग खेलेका थिए । यस्तै, उनले ब्रिगेड ब्वाइज क्लबबाट पनि खेलेका थिए ।",
  "fetched_at": "2025-09-15T09:26:28.884807Z",
  "id": "6465fa1d00d0b7134087fe28015a7474f1722d73e1b7464cecf2ef32fecf6377",
  "images": [
    "https://newsofnepal.com/wp-content/uploads/2025/09/pawan-150x150.jpg"
  ],
  "lang": "ne",
  "published_at": "2025-09-15T09:19:23Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/pawan-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं, (नेस) जेन जीको गत साता भएको आन्दोलनमा नेपाली फुटबलर घाइते भएका छन् । पहिलो दिन भाद्र २३ गते प्रहरीले चलाएको गोलीबाट फुटबलर पवन शाही घाइते भएका हुन् । उनलाई छाती र हातमा दुई वटा गोली लागेको बताइएको छ । उनको ट्रमा सेन्टरमा उपचार भइरहेको छ । पवन नेपाल सुपर लिग (एनएसएल) को च्याम्पियन टोली [&#8230;]",
  "tags": null,
  "title": "जेनजी आन्दोलनमा फुटबलर घाइते",
  "url": "https://newsofnepal.com/2025/09/15/731344/",
  "version": 1
}
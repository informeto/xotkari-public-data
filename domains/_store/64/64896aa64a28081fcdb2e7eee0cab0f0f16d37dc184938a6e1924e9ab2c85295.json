{
  "byline": "न्युज अफ नेपाल",
  "canonical_hash": "74e6e09e70463eb41fa7aa564ec59980fa8c3f984aa1a24992f130fe89aa9a43",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/jel-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं । </strong></p>\n\n\n\n<p>भदौ २४ मा भएको आन्दोलनका क्रममा झापाका विभिन्न प्रहरी हिरासतबाट भागेका ९२ थुनुवामध्ये हालसम्म दुई जना मात्रै प्रहरी सम्पर्कमा आएका छन् । </p>\n\n\n\n<p>इलाका प्रहरी कार्यालय अनारमनीको लागुऔषध मुद्दामा रहेका ती दुई जना सम्पर्कमा आएको जिल्ला प्रहरी कार्यालय झापाका निमित्त सूचना अधिकारी प्रहरी निरीक्षक प्रवीण श्रेष्ठले जानकारी दिए । </p>\n\n\n\n<p>बाँकी ९० जना अझै सम्पर्कविहीन छन् ।उक्त घटनामा दमकबाट ५१, अनारमनीबाट ३६ र झिलझिलेबाट ५ जना गरी ९२ थुनुवा फरार भएका थिए । आन्दोलनकै क्रममा आगजनीका कारण मुद्दासम्बन्धी कागजात जलेका थिए भने जिल्लाभरका २३ प्रहरी कार्यालयमा क्षति पुगेको र ९ कार्यालय पूर्ण रूपमा नष्ट भएको प्रहरीले जनाएको छ ।</p>",
  "content_text": "काठमाडौं । भदौ २४ मा भएको आन्दोलनका क्रममा झापाका विभिन्न प्रहरी हिरासतबाट भागेका ९२ थुनुवामध्ये हालसम्म दुई जना मात्रै प्रहरी सम्पर्कमा आएका छन् । इलाका प्रहरी कार्यालय अनारमनीको लागुऔषध मुद्दामा रहेका ती दुई जना सम्पर्कमा आएको जिल्ला प्रहरी कार्यालय झापाका निमित्त सूचना अधिकारी प्रहरी निरीक्षक प्रवीण श्रेष्ठले जानकारी दिए । बाँकी ९० जना अझै सम्पर्कविहीन छन् ।उक्त घटनामा दमकबाट ५१, अनारमनीबाट ३६ र झिलझिलेबाट ५ जना गरी ९२ थुनुवा फरार भएका थिए । आन्दोलनकै क्रममा आगजनीका कारण मुद्दासम्बन्धी कागजात जलेका थिए भने जिल्लाभरका २३ प्रहरी कार्यालयमा क्षति पुगेको र ९ कार्यालय पूर्ण रूपमा नष्ट भएको प्रहरीले जनाएको छ ।",
  "fetched_at": "2025-09-20T08:57:42.502662Z",
  "id": "64896aa64a28081fcdb2e7eee0cab0f0f16d37dc184938a6e1924e9ab2c85295",
  "images": [
    "https://newsofnepal.com/wp-content/uploads/2025/09/jel-150x150.jpg"
  ],
  "lang": "ne",
  "published_at": "2025-09-20T08:56:56Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/jel-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं । भदौ २४ मा भएको आन्दोलनका क्रममा झापाका विभिन्न प्रहरी हिरासतबाट भागेका ९२ थुनुवामध्ये हालसम्म दुई जना मात्रै प्रहरी सम्पर्कमा आएका छन् । इलाका प्रहरी कार्यालय अनारमनीको लागुऔषध मुद्दामा रहेका ती दुई जना सम्पर्कमा आएको जिल्ला प्रहरी कार्यालय झापाका निमित्त सूचना अधिकारी प्रहरी निरीक्षक प्रवीण श्रेष्ठले जानकारी दिए । बाँकी ९० जना अझै सम्पर्कविहीन [&#8230;]",
  "tags": null,
  "title": "झापामा फरार ९२ थुनुवामध्ये दुई मात्रै प्रहरी सम्पर्कमा",
  "url": "https://newsofnepal.com/2025/09/20/732325/",
  "version": 1
}
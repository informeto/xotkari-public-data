{
  "byline": "नेपाल जापान",
  "canonical_hash": "43a6b6dd2e5207f43f91b34750363cb8b14c1f55abf5d0cc32a5e6b8e93db333",
  "content_html": "<p style=\"text-align: justify;\">नवनियुक्त अर्थमन्त्री रामेश्वर खनालले पदभार ग्रहणपछि कर्मचारीहरुलाई निर्देशन दिने क्रममा जेनजी आन्दोलनको म्याण्डेट स्मरण गराउँदै पहिलेको जस्तो भैहाल्छ नि, जोगिइहाल्न्छि नि भन्ने नसोच्न चेतावनी दिनुभयो ।</p>\n<p style=\"text-align: justify;\">उहाँले आफूलाई यो जिम्मेवारी ‘जेनजी’ समूहले सुम्पेको बताउँदै भन्नुभयो,उनीहरूले मुलुकलाई करप्सनबाट पूर्ण मुक्त गर्न ज्यानै आहुति दिनु भएको छ नजानेर पनि गल्ती गर्न पाइँदैन।</p>\n<p style=\"text-align: justify;\">अर्थमन्त्री खनालले सरकारी खर्चमा कडाइ गर्ने संकेत दिंदै भन्नुभयो, ‘यो सरकार निर्वाचन सरकार हो। कम्तीमा अर्थ मन्त्रालयभित्र गाडी नकिनौं ।’</p>\n<p style=\"text-align: justify;\">त्यस्तै राजनीतिक दवाव र स्वार्थका कारण विना तयारी बजेटमा राखिएका टुक्रे आयोजनाहरू खारेज गर्र्ने स्पष्ट गर्दै पुनःनिर्माणका लागि झण्डै एक खर्ब रुपैयाँ यहीबाट आउने बताउनुभयो ।</p>\n<p style=\"text-align: justify;\">अर्थतन्त्रका जानकार मन्त्री खनालले यसका लागि बजेट महाशाखाका प्रमुख सुमन दाहालको संयोजकत्वमा सहसचिव धनिराम शर्मा र उत्तरकुमार खत्री रहेको कार्यदलसमेत बनाइएको जानकारी दिनुभयो ।</p>\n<p style=\"text-align: justify;\">त्यस क्रममा मन्त्री खनालले मितव्ययी बन्न निर्देशन दिंदै सोमबार शपथ लिन जाने क्रममा आफैले गाडी चलाएर गएको र अब भने गाडी चलाउन एकजना सहयोगीआवश्यक परे पनि अन्य कुनै सहयोगी तथा सल्लाहकार नराख्ने बताउनुभयो ।</p>\n<p style=\"text-align: justify;\">उहाँले आफूले मन्त्रीको रूपमा गाडी, तलब भत्ता तथा अन्य सुविधा नलिने र कर्मचारी तथा शुभेच्छुकहरूलाई खादा, माला नलगाउन आग्रह गर्नुभएको छ ।</p>\n<p style=\"text-align: justify;\"><strong>बाँकी यो भिडियोमा</strong></p>\n<p><span class=\"mce_SELRES_start\" style=\"display: inline-block; width: 0px; overflow: hidden; line-height: 0;\">﻿</span></p>",
  "content_text": "नवनियुक्त अर्थमन्त्री रामेश्वर खनालले पदभार ग्रहणपछि कर्मचारीहरुलाई निर्देशन दिने क्रममा जेनजी आन्दोलनको म्याण्डेट स्मरण गराउँदै पहिलेको जस्तो भैहाल्छ नि, जोगिइहाल्न्छि नि भन्ने नसोच्न चेतावनी दिनुभयो । उहाँले आफूलाई यो जिम्मेवारी ‘जेनजी’ समूहले सुम्पेको बताउँदै भन्नुभयो,उनीहरूले मुलुकलाई करप्सनबाट पूर्ण मुक्त गर्न ज्यानै आहुति दिनु भएको छ नजानेर पनि गल्ती गर्न पाइँदैन। अर्थमन्त्री खनालले सरकारी खर्चमा कडाइ गर्ने संकेत दिंदै भन्नुभयो, ‘यो सरकार निर्वाचन सरकार हो। कम्तीमा अर्थ मन्त्रालयभित्र गाडी नकिनौं ।’ त्यस्तै राजनीतिक दवाव र स्वार्थका कारण विना तयारी बजेटमा राखिएका टुक्रे आयोजनाहरू खारेज गर्र्ने स्पष्ट गर्दै पुनःनिर्माणका लागि झण्डै एक खर्ब रुपैयाँ यहीबाट आउने बताउनुभयो । अर्थतन्त्रका जानकार मन्त्री खनालले यसका लागि बजेट महाशाखाका प्रमुख सुमन दाहालको संयोजकत्वमा सहसचिव धनिराम शर्मा र उत्तरकुमार खत्री रहेको कार्यदलसमेत बनाइएको जानकारी दिनुभयो । त्यस क्रममा मन्त्री खनालले मितव्ययी बन्न निर्देशन दिंदै सोमबार शपथ लिन जाने क्रममा आफैले गाडी चलाएर गएको र अब भने गाडी चलाउन एकजना सहयोगीआवश्यक परे पनि अन्य कुनै सहयोगी तथा सल्लाहकार नराख्ने बताउनुभयो । उहाँले आफूले मन्त्रीको रूपमा गाडी, तलब भत्ता तथा अन्य सुविधा नलिने र कर्मचारी तथा शुभेच्छुकहरूलाई खादा, माला नलगाउन आग्रह गर्नुभएको छ । बाँकी यो भिडियोमा ﻿",
  "fetched_at": "2025-09-15T15:54:09.421592Z",
  "id": "74a3eb9da0025f19c735be0c69f2892d04c05a464e5e9a56fafc57aa3aed7d4b",
  "images": [],
  "lang": "ne",
  "published_at": "2025-09-15T15:46:14Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "नवनियुक्त अर्थमन्त्री रामेश्वर खनालले पदभार ग्रहणपछि कर्मचारीहरुलाई निर्देशन दिने क्रममा जेनजी आन्दोलनको म्याण्डेट स्मरण गराउँदै पहिलेको जस्तो भैहाल्छ नि, जोगिइहाल्न्छि नि भन्ने नसोच्न चेतावनी दिनुभयो । उहाँले आफूलाई यो जिम्मेवारी ‘जेनजी’ समूहले सुम्पेको बताउँदै भन्नुभयो,उनीहरूले मुलुकलाई करप्सनबाट पूर्ण मुक्त गर्न ज्यानै आहुति दिनु भएको छ नजानेर पनि गल्ती गर्न पाइँदैन। अर्थमन्त्री खनालले सरकारी खर्चमा कडाइ &#8230;",
  "tags": null,
  "title": "विगतमा जानेरै गल्ती गर्नुभयो, अब नजानेर पनि गल्ती गर्न पाइँदैन (भिडियो सहित)",
  "url": "https://www.nepaljapan.com/09/16/681006/",
  "version": 1
}
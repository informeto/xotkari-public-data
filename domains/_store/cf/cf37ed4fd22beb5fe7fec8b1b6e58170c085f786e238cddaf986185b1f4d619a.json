{
  "byline": "Sandeep bhattarai",
  "canonical_hash": "7b6c9491966a8902db816374ccaaf191e806b12689fbb438f68bd0244e679c49",
  "content_html": "<p style=\"text-align: justify;\">सन् २०२३ अक्टोबर ७ मा इजरायलको किब्बुज आलुमिममा हमासद्वारा भएको हमलापछि अपहरण गरिएका नेपाली विद्यार्थी विपिन जोशीको रिहाईका लागि भएको पहल असफल भैरहँदा हमासले जोशीसहित ४७ जनाको तस्बिर सार्वजनिक गरेको छ ।</p>\n<p style=\"text-align: justify;\">इजरायली सेनाले हमाल नियन्त्रित गाजाको सबैभन्दा ठूलो शहरी केन्द्रलाई घेराबन्दी गरी ध्वस्त पार्ने र कब्जा गर्ने प्रयास गरिरहेको बेला हमासको सशस्त्र शाखाले गरेको ४७ इजरायली बन्दीहरूको &#8216;बिदाई तस्बिर&#8217;मा जोशी सममावेश छन् ।</p>\n<p style=\"text-align: justify;\">‘बिदाइ तस्बिर’मा रहेकाहरुको अवस्था भने केही खुलाइएको छैन । हमालको यो कदमलाई इजरायलले भने ‘प्रपोगान्डा’ का रूपमा लिएको छ । कसम ब्रिगेडले शनिबार अनलाइनमा एउटा संकलन तस्बिर पोस्ट गरेको छ ।</p>\n<p style=\"text-align: justify;\">सार्वजनिक गरेको संकलित तस्बिरमा जीवित र मृत सबै बन्धकको अनुहार देखाइएको छ । प्रत्येकलाई १९८६ मा लेबनानमा हराएका इजरायली वायुसेनाका कप्तान ‘रोन अराड’ को नाम दिँदै फरक–फरक नम्बर दिइएको छ ।</p>\n<p style=\"text-align: justify;\">४८ जनाको तस्वीर सार्वजनिक गरिएको भनिए पनि त्यहाँ ४७ जनाको मात्र अनुहार देखिन्छ । हमाले गाजा शहरमा जारी पछिल्लो इजरायलको आक्रमणले उनीहरूलाई खतरामा पार्नसक्ने बताएको छ । यो कथनले तस्वीरमा सार्वजनिक व्यक्तिहरु जीवितै रहेको आनुमान गरिएको छ ।</p>\n<p style=\"text-align: justify;\">रोन अरादले सन् १९८६ मा लेबनानमा हराएका इजरायली वायुसेनाका क्याप्टेनलाई जनाउँछ । रादको एफ-फोर फ्यान्टम विमानले दक्षिण लेबनानमाथि आक्रमण गर्ने क्रममा चाँडै नै बम विस्फोट हुँदा क्षतिग्रस्त भएको थियो ।</p>\n<p style=\"text-align: justify;\">उनलाई आमल आन्दोलनले कब्जा गरेर पछि हिज्बुल्लाहलाई सुम्पिएको थियो। अरादको मृत्यु भएको विश्वास गरिन्छ, तर उनको वास्तविक अवस्थाबारे कुनै निर्णायक प्रमाण छैन ।</p>\n<p style=\"text-align: justify;\">तस्बिरमा मृत र जीवित छुट्याइएको छैन । हमासले सार्वजनिक गरेको तस्बिरसँगै एउटा सन्देश पनि थियो, जसमा भनिएको थियोस् &#8216;नेतन्याहूको अस्वीकार र विवेकको आत्मसमर्पणका कारण गाजा शहरमा सैन्य कारबाही सुरु हुँदाको बिदाई तस्बिर।&#8217; विपिनसहित ४८ जना ७ अक्टोबर २०२३ देखि हमासको नियन्त्रणमा छन् । ‘लर्न एन्ड अर्न’ कार्यक्रमअन्तर्गत कृषि सम्बन्धी अध्ययनका लागि इजरायल पुगेका विपिनलाई हमासले अलुमिम किबुजबाट बन्धक बनाएको थियो ।</p>\n<p style=\"text-align: justify;\">यो इजरायली प्रधानमन्त्री बेन्जामिन नेतान्याहूले गाजामा नरसंहार युद्ध अन्त्य गर्न हमाससँगको कुनै पनि सम्झौतालाई बारम्बार अस्वीकार गरेको र गाजा शहरको लागि सरकारको  &#8216;विजय&#8217; योजनाहरूमा सार्वजनिक आपत्तिको बाबजुद इजरायली सेना प्रमुख इयाल जामिरको नेतृत्वमा बढ्दो स्थल र हवाई आक्रमणको सन्दर्भ थियो।</p>\n<p style=\"text-align: justify;\">इजरायलले आठ महिनाभित्र गाजा क्षेत्रलाई आफ्नो नियन्त्रणमा राख्ने भन्दै हवाई तथा स्थलगत सैन्य कारबाही तीव्र बनाएको छ  । इजरायली सैनिकका अनुसार पछिल्लो २४ घण्टामा सयभन्दा बढी क्षेत्रमा भएको आक्रमणमा ३४ जना प्यालेस्टिनीको मृत्यु भएको छ ।</p>\n<p style=\"text-align: justify;\">इजरायली अधिकारीहरूले गाजामा अझै पनि लगभग २० जना बन्दीहरू जीवित रहेको विश्वास गरेको बताएका छन् । संयुक्त राज्य अमेरिकाका राष्ट्रपति डोनाल्ड ट्रम्पले २० जनाभन्दा कम जीवित हुन सक्ने सुझाव दिएका छन् ।</p>\n<p style=\"text-align: justify;\">उनीहरूले सबै जीवित र मृत बन्दीहरूलाई फिर्ता ल्याउनेछन् र हमासलाई &#8216;ध्वस्त&#8217; गर्ने ट्रम्प र नेतान्याहूले बारम्बार बताउदै आएका छन् ।</p>\n<p style=\"text-align: justify;\">इजरायलले गाजा क्षेत्रमा सैन्य आक्रमण तीव्र बनाइरहेका बेला ‘बन्धकको जीवन जोखिममा रहेको’ भन्दै हमासले ती तस्बिर सार्वजनिक गरेको हो । ठाउँ–ठाउँमा बन्धकलाई छरेर राखिएको जनाउँदै हमासले इजरायलको आक्रमणबाट बन्धकको जीवन खतरामा परेको र इजरायली बमले केही बन्धकको ज्यानसमेत गइसकेको दाबी गरेको छ ।</p>\n<p style=\"text-align: justify;\">शनिबार हजारौं इजरायलीहरू तेल अभिभ र अन्य शहरहरूको सडकमा सरकारको निन्दा गर्न र युद्ध अन्त्य गर्न र सबै कैदीहरूलाई फिर्ता गर्न तत्काल र व्यापक सम्झौताको माग गर्न उत्रने तयारीमा रहेका बेला हमासको यस्तो धम्की आएको हो।</p>\n<p style=\"text-align: justify;\"><img alt=\"\" class=\"aligncenter size-full wp-image-681852\" height=\"532\" src=\"https://www.nepaljapan.com/wp-content/uploads/2025/09/hamas-e1758425132361.jpg\" width=\"800\" /></p>\n<p style=\"text-align: justify;\">यस महिनाको सुरुमा, हमासले दुई इजरायली बन्दीहरूको भिडियो जारी गरेको थियो । जुन दुई थप कुपोषित इजरायली बन्धकहरूको फुटेज प्रसारण गरेको करिब एक महिनापछि आएको थियो, जसमध्ये एकलाई आफ्नो चिहान खनेको देखाइएको थियो ।</p>\n<p style=\"text-align: justify;\">यी तस्बिरहरूले बन्दीहरूको परिवार, साथै इजरायली सरकारी अधिकारीहरू र अमेरिका र अन्य इजरायली सहयोगीहरूका अधिकारीहरूमा आक्रोश जगाएको छ ।</p>\n<p style=\"text-align: justify;\">उनीहरले बन्धक छुटाउन इजरायल सरकारलाई दबाब दिँदै आइरहेका छन् । उनीहरूले ‘सबै बन्धकलाई घर फर्काउने विस्तृत सम्झौता गर्नुपर्ने र युद्धको अन्त्य हुनुपर्ने’ आवाज उठाइरहेका छन् ।</p>\n<p style=\"text-align: justify;\">हमासले २ सय ५१ जनालाई बन्धक बनाएर लगेको थियो । पछिल्लो दुई वर्षमा भएको पटक–पटकको युद्धविराममा बन्धक र प्यालेस्टिनी कैदी साटिएको थियो । आठ बन्धकलाई इजरायली सैनिकले जीवितै उद्धार गरेका थिए । २०१४ मा मारिएका इजरायली सेनाको शव पनि हमासकै नियन्त्रणमा छ ।</p>\n<p style=\"text-align: justify;\">हमालले सार्वजनिक गरेको तस्बिरमा जोशी पनि समावेश भएपछि कतिपय संचार माध्यममा उनी रिहा भएको भन्दै समाचार सम्प्रेषण गरेका छन् भने कतिपयले अवस्था अज्ञात रहेको बताइरहेका छन् । सरकारी तहबाट यसबारे कुनै टिप्पणी आएको छैन ।</p>",
  "content_text": "सन् २०२३ अक्टोबर ७ मा इजरायलको किब्बुज आलुमिममा हमासद्वारा भएको हमलापछि अपहरण गरिएका नेपाली विद्यार्थी विपिन जोशीको रिहाईका लागि भएको पहल असफल भैरहँदा हमासले जोशीसहित ४७ जनाको तस्बिर सार्वजनिक गरेको छ । इजरायली सेनाले हमाल नियन्त्रित गाजाको सबैभन्दा ठूलो शहरी केन्द्रलाई घेराबन्दी गरी ध्वस्त पार्ने र कब्जा गर्ने प्रयास गरिरहेको बेला हमासको सशस्त्र शाखाले गरेको ४७ इजरायली बन्दीहरूको ‘बिदाई तस्बिर’मा जोशी सममावेश छन् । ‘बिदाइ तस्बिर’मा रहेकाहरुको अवस्था भने केही खुलाइएको छैन । हमालको यो कदमलाई इजरायलले भने ‘प्रपोगान्डा’ का रूपमा लिएको छ । कसम ब्रिगेडले शनिबार अनलाइनमा एउटा संकलन तस्बिर पोस्ट गरेको छ । सार्वजनिक गरेको संकलित तस्बिरमा जीवित र मृत सबै बन्धकको अनुहार देखाइएको छ । प्रत्येकलाई १९८६ मा लेबनानमा हराएका इजरायली वायुसेनाका कप्तान ‘रोन अराड’ को नाम दिँदै फरक–फरक नम्बर दिइएको छ । ४८ जनाको तस्वीर सार्वजनिक गरिएको भनिए पनि त्यहाँ ४७ जनाको मात्र अनुहार देखिन्छ । हमाले गाजा शहरमा जारी पछिल्लो इजरायलको आक्रमणले उनीहरूलाई खतरामा पार्नसक्ने बताएको छ । यो कथनले तस्वीरमा सार्वजनिक व्यक्तिहरु जीवितै रहेको आनुमान गरिएको छ । रोन अरादले सन् १९८६ मा लेबनानमा हराएका इजरायली वायुसेनाका क्याप्टेनलाई जनाउँछ । रादको एफ-फोर फ्यान्टम विमानले दक्षिण लेबनानमाथि आक्रमण गर्ने क्रममा चाँडै नै बम विस्फोट हुँदा क्षतिग्रस्त भएको थियो । उनलाई आमल आन्दोलनले कब्जा गरेर पछि हिज्बुल्लाहलाई सुम्पिएको थियो। अरादको मृत्यु भएको विश्वास गरिन्छ, तर उनको वास्तविक अवस्थाबारे कुनै निर्णायक प्रमाण छैन । तस्बिरमा मृत र जीवित छुट्याइएको छैन । हमासले सार्वजनिक गरेको तस्बिरसँगै एउटा सन्देश पनि थियो, जसमा भनिएको थियोस् ‘नेतन्याहूको अस्वीकार र विवेकको आत्मसमर्पणका कारण गाजा शहरमा सैन्य कारबाही सुरु हुँदाको बिदाई तस्बिर।’ विपिनसहित ४८ जना ७ अक्टोबर २०२३ देखि हमासको नियन्त्रणमा छन् । ‘लर्न एन्ड अर्न’ कार्यक्रमअन्तर्गत कृषि सम्बन्धी अध्ययनका लागि इजरायल पुगेका विपिनलाई हमासले अलुमिम किबुजबाट बन्धक बनाएको थियो । यो इजरायली प्रधानमन्त्री बेन्जामिन नेतान्याहूले गाजामा नरसंहार युद्ध अन्त्य गर्न हमाससँगको कुनै पनि सम्झौतालाई बारम्बार अस्वीकार गरेको र गाजा शहरको लागि सरकारको ‘विजय’ योजनाहरूमा सार्वजनिक आपत्तिको बाबजुद इजरायली सेना प्रमुख इयाल जामिरको नेतृत्वमा बढ्दो स्थल र हवाई आक्रमणको सन्दर्भ थियो। इजरायलले आठ महिनाभित्र गाजा क्षेत्रलाई आफ्नो नियन्त्रणमा राख्ने भन्दै हवाई तथा स्थलगत सैन्य कारबाही तीव्र बनाएको छ । इजरायली सैनिकका अनुसार पछिल्लो २४ घण्टामा सयभन्दा बढी क्षेत्रमा भएको आक्रमणमा ३४ जना प्यालेस्टिनीको मृत्यु भएको छ । इजरायली अधिकारीहरूले गाजामा अझै पनि लगभग २० जना बन्दीहरू जीवित रहेको विश्वास गरेको बताएका छन् । संयुक्त राज्य अमेरिकाका राष्ट्रपति डोनाल्ड ट्रम्पले २० जनाभन्दा कम जीवित हुन सक्ने सुझाव दिएका छन् । उनीहरूले सबै जीवित र मृत बन्दीहरूलाई फिर्ता ल्याउनेछन् र हमासलाई ‘ध्वस्त’ गर्ने ट्रम्प र नेतान्याहूले बारम्बार बताउदै आएका छन् । इजरायलले गाजा क्षेत्रमा सैन्य आक्रमण तीव्र बनाइरहेका बेला ‘बन्धकको जीवन जोखिममा रहेको’ भन्दै हमासले ती तस्बिर सार्वजनिक गरेको हो । ठाउँ–ठाउँमा बन्धकलाई छरेर राखिएको जनाउँदै हमासले इजरायलको आक्रमणबाट बन्धकको जीवन खतरामा परेको र इजरायली बमले केही बन्धकको ज्यानसमेत गइसकेको दाबी गरेको छ । शनिबार हजारौं इजरायलीहरू तेल अभिभ र अन्य शहरहरूको सडकमा सरकारको निन्दा गर्न र युद्ध अन्त्य गर्न र सबै कैदीहरूलाई फिर्ता गर्न तत्काल र व्यापक सम्झौताको माग गर्न उत्रने तयारीमा रहेका बेला हमासको यस्तो धम्की आएको हो। यस महिनाको सुरुमा, हमासले दुई इजरायली बन्दीहरूको भिडियो जारी गरेको थियो । जुन दुई थप कुपोषित इजरायली बन्धकहरूको फुटेज प्रसारण गरेको करिब एक महिनापछि आएको थियो, जसमध्ये एकलाई आफ्नो चिहान खनेको देखाइएको थियो । यी तस्बिरहरूले बन्दीहरूको परिवार, साथै इजरायली सरकारी अधिकारीहरू र अमेरिका र अन्य इजरायली सहयोगीहरूका अधिकारीहरूमा आक्रोश जगाएको छ । उनीहरले बन्धक छुटाउन इजरायल सरकारलाई दबाब दिँदै आइरहेका छन् । उनीहरूले ‘सबै बन्धकलाई घर फर्काउने विस्तृत सम्झौता गर्नुपर्ने र युद्धको अन्त्य हुनुपर्ने’ आवाज उठाइरहेका छन् । हमासले २ सय ५१ जनालाई बन्धक बनाएर लगेको थियो । पछिल्लो दुई वर्षमा भएको पटक–पटकको युद्धविराममा बन्धक र प्यालेस्टिनी कैदी साटिएको थियो । आठ बन्धकलाई इजरायली सैनिकले जीवितै उद्धार गरेका थिए । २०१४ मा मारिएका इजरायली सेनाको शव पनि हमासकै नियन्त्रणमा छ । हमालले सार्वजनिक गरेको तस्बिरमा जोशी पनि समावेश भएपछि कतिपय संचार माध्यममा उनी रिहा भएको भन्दै समाचार सम्प्रेषण गरेका छन् भने कतिपयले अवस्था अज्ञात रहेको बताइरहेका छन् । सरकारी तहबाट यसबारे कुनै टिप्पणी आएको छैन ।",
  "fetched_at": "2025-09-21T03:45:53.284857Z",
  "id": "cf37ed4fd22beb5fe7fec8b1b6e58170c085f786e238cddaf986185b1f4d619a",
  "images": [
    "https://www.nepaljapan.com/wp-content/uploads/2025/09/hamas-e1758425132361.jpg"
  ],
  "lang": "ne",
  "published_at": "2025-09-21T03:26:22Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "सन् २०२३ अक्टोबर ७ मा इजरायलको किब्बुज आलुमिममा हमासद्वारा भएको हमलापछि अपहरण गरिएका नेपाली विद्यार्थी विपिन जोशीको रिहाईका लागि भएको पहल असफल भैरहँदा हमासले जोशीसहित ४७ जनाको तस्बिर सार्वजनिक गरेको छ । इजरायली सेनाले हमाल नियन्त्रित गाजाको सबैभन्दा ठूलो शहरी केन्द्रलाई घेराबन्दी गरी ध्वस्त पार्ने र कब्जा गर्ने प्रयास गरिरहेको बेला हमासको सशस्त्र शाखाले गरेको &#8230;",
  "tags": null,
  "title": "हमासद्वारा सार्वजनिक ४७ जनाको ‘बिदाइ तस्बिर’मा विपिन जोशी पनि, अवस्था अज्ञात",
  "url": "https://www.nepaljapan.com/09/21/681846/",
  "version": 1
}
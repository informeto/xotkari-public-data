{
  "byline": "किरणमान बज्राचार्य",
  "canonical_hash": "3468a1f26878734a58b1cefadcbd9b594a4685e238818405560c05a506486518",
  "content_html": "<p><img alt=\"\" src=\"https://images.nagariknewscdn.com/2024/third-party/1758370738_krishananagar-vansar.jpg\" /></p><p>जेन-जी आन्दोलनका कारण ४ दिन आयात निर्यात प्रभावित बनेको कपिलवस्तुको कृष्णनगर भन्सार नाका अहिले पुरानै लयमा फर्केको छ । आन्दोलनका कारण भदौ २३ र २४ भन्सारको काम रोकिएको थियो ।  </p><p>यस्तै भदौ २५ र २६ मा आंसिक प्रभाव परेको थियो । भदौ २७ गते देखि भने भन्सारमा पुरानै लयमा फर्केको भन्सार कार्यालयका प्रमुख फणिन्द्र खतिबडाले बताए ।  </p><p>अहिले दैनिक १ करोड ४० लाखदेखि डेढ करोड रुपैयाँसम्म भन्सारमा राजस्व उठिरहेको उनले बताए । मुलुकका १० ठूला भन्सार नाकामा पर्ने कृष्णनगर नाकाबाट आयात निर्यात पुरानै लयमा फर्केको उनले बताए ।  </p><p>औधोगिक कच्चा पदार्थ, फलफल, हवाई इन्धन लगायतका सामान यही नाकाबाट आयात भईरहेको खतिवडाले बताए । अहिले दैनिक सयभन्दा बढी मालबाहक सवारी साधनले सरसामान आयात निर्यात गर्ने गरेको उनले बताए ।  </p><p>कृष्णनगरबाट भारतमा हवाई इन्धन डिपो नजिक रहेकाले यहीबाट आयात भइरहेको उनले बताए । सम्राट र घाराही सिमेन्ट उद्योले समेत यही नाकाबाट सामान आयात गर्ने गरेका छन ।  </p><p>साउन र भदौ महिनामा गरी ८२ करोड ५९ लाख राजस्व संकलन भएको भन्सारका सूचना अधिकृत महेन्द्रकुमार कर्णले बताए ।</p>",
  "content_text": "जेन-जी आन्दोलनका कारण ४ दिन आयात निर्यात प्रभावित बनेको कपिलवस्तुको कृष्णनगर भन्सार नाका अहिले पुरानै लयमा फर्केको छ । आन्दोलनका कारण भदौ २३ र २४ भन्सारको काम रोकिएको थियो । यस्तै भदौ २५ र २६ मा आंसिक प्रभाव परेको थियो । भदौ २७ गते देखि भने भन्सारमा पुरानै लयमा फर्केको भन्सार कार्यालयका प्रमुख फणिन्द्र खतिबडाले बताए । अहिले दैनिक १ करोड ४० लाखदेखि डेढ करोड रुपैयाँसम्म भन्सारमा राजस्व उठिरहेको उनले बताए । मुलुकका १० ठूला भन्सार नाकामा पर्ने कृष्णनगर नाकाबाट आयात निर्यात पुरानै लयमा फर्केको उनले बताए । औधोगिक कच्चा पदार्थ, फलफल, हवाई इन्धन लगायतका सामान यही नाकाबाट आयात भईरहेको खतिवडाले बताए । अहिले दैनिक सयभन्दा बढी मालबाहक सवारी साधनले सरसामान आयात निर्यात गर्ने गरेको उनले बताए । कृष्णनगरबाट भारतमा हवाई इन्धन डिपो नजिक रहेकाले यहीबाट आयात भइरहेको उनले बताए । सम्राट र घाराही सिमेन्ट उद्योले समेत यही नाकाबाट सामान आयात गर्ने गरेका छन । साउन र भदौ महिनामा गरी ८२ करोड ५९ लाख राजस्व संकलन भएको भन्सारका सूचना अधिकृत महेन्द्रकुमार कर्णले बताए ।",
  "fetched_at": "2025-09-20T12:41:17.174075Z",
  "id": "cf190178fa30c48ec605fcfb445c3845f5f311d6333fa3102f112a17e481994b",
  "images": [
    "https://images.nagariknewscdn.com/2024/third-party/1758370738_krishananagar-vansar.jpg"
  ],
  "lang": "ne",
  "published_at": "2025-09-20T12:19:10Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "अहिले दैनिक १ करोड ४० लाखदेखि डेढ करोड रुपैयाँसम्म भन्सारमा राजस्व उठिरहेको उनले बताए । मुलुकका १० ठूला भन्सार नाकामा पर्ने कृष्णनगर नाकाबाट आयात निर्यात पुरानै लयमा फर्केको उनले बताए ।...",
  "tags": null,
  "title": "लयमा फर्कियो कृष्णनगर भन्सार, दैनिक डेढ करोड राजश्व संकलन",
  "url": "https://nagariknews.nagariknetwork.com/economy/krishnanagar-customs-returns-to-normal-collects-rs-1-5-crore-in-revenue-daily-16-59.html",
  "version": 1
}
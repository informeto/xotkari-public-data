{
  "byline": "नागरिक",
  "canonical_hash": "c4a4a0cfcff5e56c41ec3c7a39f5e5741f1c41cbd3e546a6fdf951edb5948842",
  "content_html": "<p><img alt=\"\" src=\"https://images.nagariknewscdn.com/2025/third-party/1752995504_nagarika-1200x560.jpg\" /></p><p>रौतहटमा एक जना पुरुषको बेवारिस अवस्थामा शव फेला परेको छ।</p><p>राजदेवी नगरपालिका वडा नम्बर ४ गडहियाटोलस्थित बागमती नदीको किनारमा पहिचान खुल्न नसकेको एक अधबैसे पुरुषको शव फेला परेको हो।</p><p>बागमती नदी किनारमा शुक्रबार बिहान ९ बजेको समयमा अन्दाजी ४० वर्षीय पुरुषको शव स्थानीयले देखेपछि प्रहरीलाई खबर गरेको थियो।  </p><p>घटना स्थलमा प्रहरी टोली पुगेर मृतक पुरुषको शव परीक्षणका लागि सदरमुकाम गौरस्थित सरकारी अस्पतालमा पुर्याएको र घटनाको विषयमा सुक्ष्म तरिकाले प्रहरी अनुसन्धान गरिरहेको प्रहती प्रवक्ता डिएसपी राजु कार्कीले बताए।</p>",
  "content_text": "रौतहटमा एक जना पुरुषको बेवारिस अवस्थामा शव फेला परेको छ। राजदेवी नगरपालिका वडा नम्बर ४ गडहियाटोलस्थित बागमती नदीको किनारमा पहिचान खुल्न नसकेको एक अधबैसे पुरुषको शव फेला परेको हो। बागमती नदी किनारमा शुक्रबार बिहान ९ बजेको समयमा अन्दाजी ४० वर्षीय पुरुषको शव स्थानीयले देखेपछि प्रहरीलाई खबर गरेको थियो। घटना स्थलमा प्रहरी टोली पुगेर मृतक पुरुषको शव परीक्षणका लागि सदरमुकाम गौरस्थित सरकारी अस्पतालमा पुर्याएको र घटनाको विषयमा सुक्ष्म तरिकाले प्रहरी अनुसन्धान गरिरहेको प्रहती प्रवक्ता डिएसपी राजु कार्कीले बताए।",
  "fetched_at": "2025-09-19T05:53:15.017282Z",
  "id": "98adfd99fb5d24920eb48953b30d4d573186ec11432c8b97936a391e6e6e77b4",
  "images": [
    "https://images.nagariknewscdn.com/2025/third-party/1752995504_nagarika-1200x560.jpg"
  ],
  "lang": "ne",
  "published_at": "2025-09-19T05:24:46Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "राजदेवी नगरपालिका वडा नम्बर ४ गडहियाटोलस्थित बागमती नदीको किनारमा पहिचान खुल्न नसकेको एक अधबैसे पुरुषको शव...",
  "tags": null,
  "title": "रौतहटमा बेवारिस शव फेला",
  "url": "https://nagariknews.nagariknetwork.com/social-affairs/unclaimed-body-recovered-in-rautahat-62-76.html",
  "version": 1
}
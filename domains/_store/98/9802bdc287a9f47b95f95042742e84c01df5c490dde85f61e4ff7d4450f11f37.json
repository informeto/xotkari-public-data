{
  "byline": "महेश्वर चामलिङ राई",
  "canonical_hash": "301090b10b20d888e126292a20c55c473fd79f62a60856bbc1cf2702c27ce92f",
  "content_html": "<p><img alt=\"\" src=\"https://images.nagariknewscdn.com/third-party/1653634843_Nabin%20chy%2013.jpg\" /></p><p>त्रियुगा नगरपालिका १३ को वडाध्यमा नेपाली कांग्रेसका उम्मेदवार विजयी भएका छन्। शुक्रबार बिहान घोषित नतिजा अनुसार कांग्रेसका नविनकुमार चौधरी ९ सय ६० मत प्राप्त विजयी भएका हुन्।</p><p>उनका निकटम प्रतिद्वन्दी नेकपा (एमाले)का राम कट्टेलले ९ सय २३ मत पाए भने नेकपा (एकीकृत समाजवादी) की पशुपति चौधरीलाई ३ सय ८१ मत मात्र परेको छ। निर्वाचन अधिकृतको कार्यालयले औपचारिक घोषणा गर्न बाँकी रहे पनि अन्तिम परिणाम भने आइसकेको गणनास्थलमा रहेका कांग्रेस प्रतिनिधिले जनाएका छन्।</p><p>उता वडा नं. ३, ४ र ५ को पनि गणना भइरहेको छ। ३ मा पनि कांग्रेसकै तिलक कटुवालले बाजी मारिसकेको पार्टीले जनाएको छ। बिहान ९ बजेसम्मको गणना परिणाम अनुसार कटुवालले ९ सय ४३ मत ल्याएर एमालेका उम्मेदवार धर्म तामाङलाई १ सय ८२ मतान्तरले पछि पारिरहेका छन्।</p><p>एकीकृत समाजवादीका अवधेशप्रसाद चौधरीले भने ४ सय ४० र राप्रपाका रामबहादुर श्रेष्ठले १ सय ३ मत पाइरहेका छन्। मेयरतर्फ कांग्रेसका बसन्त बस्नेत फराकिलो मतान्तरले अगाडि छन्। बस्नेतलाई ६ हजार २ सय २६ मत लिएर निकटन प्रतिद्वन्दी बलदेव चौधरीलाई ९ सय ५० मतले पछि पारिरहेका छन् भने एमालेका भागवत राउतभन्दा १ हजार ६ सय ३३ मतले अग्रता लिइरहेका छन्।</p><p>चौधरीलाई ५ हजार २ सय ७६ मत परिरहेको छ भने राउतले ४ हजार ६ सय ९३ मत पाइरहेका छन्। उपमेयरमा कांग्रेसकै अग्रता कायम छ भने एमाले दोस्रो र माओवादी केन्द्र तेस्रो स्थानमा छ। कांग्रेसकी सरिता राईले ५ हजार ६ सय ३१ मत पाइरहँदा एमालेकी महेश्वरी राईलाई ६ हजार २ सय ३० र माओवादीकी गीता खड्का कार्कीले ४ हजार ७९ मत पाइरहेकी छिन्।</p><p>३८ हजार ४ सय ५ मत खसेको त्रियुगामा १, २, ३ र १३, १४, १५ तथा १६ नं. को मत गणना सकिएको छ भने ४ र ५ को गणना भइरहेको छ। अब ६, ७, ८, ९, १०, ११ र १२ नं. को गन्न बाँकी छ। अहिलेसम्म १, ३ र १३ मा कांग्रेसले वडाध्यक्ष जित्दा १४, १५ र १६ मा माओवादी केन्द्र र २ नं. मा एमालेले वडाध्यक्ष जितेको छ।</p><p>हालसम्म १७ हजार ४ सय १४ मत मात्रगणना भइरहेको त्रियुगामा धेरै मत भएको गाईघाट क्षेत्रका ११, १२ र १० नं. वडाको गणना बाँकी रहेकाले मेयरमा नै कसले बाजी मार्छ भन्ने अनुमान गर्न गाह्रो छ।</p>",
  "content_text": "त्रियुगा नगरपालिका १३ को वडाध्यमा नेपाली कांग्रेसका उम्मेदवार विजयी भएका छन्। शुक्रबार बिहान घोषित नतिजा अनुसार कांग्रेसका नविनकुमार चौधरी ९ सय ६० मत प्राप्त विजयी भएका हुन्। उनका निकटम प्रतिद्वन्दी नेकपा (एमाले)का राम कट्टेलले ९ सय २३ मत पाए भने नेकपा (एकीकृत समाजवादी) की पशुपति चौधरीलाई ३ सय ८१ मत मात्र परेको छ। निर्वाचन अधिकृतको कार्यालयले औपचारिक घोषणा गर्न बाँकी रहे पनि अन्तिम परिणाम भने आइसकेको गणनास्थलमा रहेका कांग्रेस प्रतिनिधिले जनाएका छन्। उता वडा नं. ३, ४ र ५ को पनि गणना भइरहेको छ। ३ मा पनि कांग्रेसकै तिलक कटुवालले बाजी मारिसकेको पार्टीले जनाएको छ। बिहान ९ बजेसम्मको गणना परिणाम अनुसार कटुवालले ९ सय ४३ मत ल्याएर एमालेका उम्मेदवार धर्म तामाङलाई १ सय ८२ मतान्तरले पछि पारिरहेका छन्। एकीकृत समाजवादीका अवधेशप्रसाद चौधरीले भने ४ सय ४० र राप्रपाका रामबहादुर श्रेष्ठले १ सय ३ मत पाइरहेका छन्। मेयरतर्फ कांग्रेसका बसन्त बस्नेत फराकिलो मतान्तरले अगाडि छन्। बस्नेतलाई ६ हजार २ सय २६ मत लिएर निकटन प्रतिद्वन्दी बलदेव चौधरीलाई ९ सय ५० मतले पछि पारिरहेका छन् भने एमालेका भागवत राउतभन्दा १ हजार ६ सय ३३ मतले अग्रता लिइरहेका छन्। चौधरीलाई ५ हजार २ सय ७६ मत परिरहेको छ भने राउतले ४ हजार ६ सय ९३ मत पाइरहेका छन्। उपमेयरमा कांग्रेसकै अग्रता कायम छ भने एमाले दोस्रो र माओवादी केन्द्र तेस्रो स्थानमा छ। कांग्रेसकी सरिता राईले ५ हजार ६ सय ३१ मत पाइरहँदा एमालेकी महेश्वरी राईलाई ६ हजार २ सय ३० र माओवादीकी गीता खड्का कार्कीले ४ हजार ७९ मत पाइरहेकी छिन्। ३८ हजार ४ सय ५ मत खसेको त्रियुगामा १, २, ३ र १३, १४, १५ तथा १६ नं. को मत गणना सकिएको छ भने ४ र ५ को गणना भइरहेको छ। अब ६, ७, ८, ९, १०, ११ र १२ नं. को गन्न बाँकी छ। अहिलेसम्म १, ३ र १३ मा कांग्रेसले वडाध्यक्ष जित्दा १४, १५ र १६ मा माओवादी केन्द्र र २ नं. मा एमालेले वडाध्यक्ष जितेको छ। हालसम्म १७ हजार ४ सय १४ मत मात्रगणना भइरहेको त्रियुगामा धेरै मत भएको गाईघाट क्षेत्रका ११, १२ र १० नं. वडाको गणना बाँकी रहेकाले मेयरमा नै कसले बाजी मार्छ भन्ने अनुमान गर्न गाह्रो छ।",
  "fetched_at": "2025-09-15T15:23:54.843190Z",
  "id": "9802bdc287a9f47b95f95042742e84c01df5c490dde85f61e4ff7d4450f11f37",
  "images": [
    "https://images.nagariknewscdn.com/third-party/1653634843_Nabin%20chy%2013.jpg"
  ],
  "lang": "ne",
  "published_at": "2022-05-27T01:18:28Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "त्रियुगा नगरपालिका १३ को वडाध्यमा नेपाली कांग्रेसका उम्मेदवार विजयी भएका छन्। शुक्रबार बिहान घोषित नतिजा अनुसार कांग्रेसका नविनकुमार चौधरी ९ सय ६० मत प्राप्त विजयी भएका हुन्।...",
  "tags": null,
  "title": "त्रियुगा १३ को वडाध्यक्षमा कांग्रेस विजयी, मेयर उपमेरमा कांग्रेसै अघि",
  "url": "https://nagariknews.nagariknetwork.com/NirwachanBishes/836451-1653635008.html",
  "version": 1
}
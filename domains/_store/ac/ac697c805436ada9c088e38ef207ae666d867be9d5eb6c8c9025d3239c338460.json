{
  "byline": "न्युज अफ नेपाल",
  "canonical_hash": "25b7fe4676082faa04a96b499c526985e3b6e460db8bf71d834db2999aa75b2a",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/rastriya-banijya-bank-150x150.jpeg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ।</strong></p>\n\n\n\n<p>गत भदौ २४ गते भएको जेनजी आन्दोलनको क्रममा संसद् भवनभित्र रहेको राष्ट्रिय वाणिज्य बैंकको शाखाबाट ५ करोड नगद र १८ किलो सुन लुटपाट भएको नेपाल राष्ट्र बैंकका गभर्नर डा. विश्वनाथ पौडेलले खुलासा गरेका छन्।</p>\n\n\n\n<p>सुशान्त प्रधानको पडकास्टमा बोल्दै उनले संसद् भवनमा रहेको वाणिज्य बैंकको शाखामा कार्यालयबाट ५ करोड रुपैयाँ नगद र १८ किलो सुन चोरी भएको बताएका हुन्।</p>\n\n\n\n<p>गभर्नर पौडेलले भने, ‘एक ठाउँमा गम्भीर लुटपाट भएको छ। संसद् भवनमा रहेको राष्ट्रिय वाणिज्य बैंकको शाखाबाट ५ करोड नगद र १८ किलो सुन चोरी भएको छ।&#8217;</p>\n\n\n\n<p>प्रदर्शनपश्चात् गभर्नर पौडेलले भदौ २६ गते संसद् भवनस्थित सो शाखाको अनुगमन गरेका थिए। प्रारम्भिक अनुसन्धानमा लकरसहित शाखा कार्यालयमा तोडफोड र लुटपाट हुँदा करोडौँको क्षति भएको पुष्टि भएको हो।</p>",
  "content_text": "काठमाडौँ। गत भदौ २४ गते भएको जेनजी आन्दोलनको क्रममा संसद् भवनभित्र रहेको राष्ट्रिय वाणिज्य बैंकको शाखाबाट ५ करोड नगद र १८ किलो सुन लुटपाट भएको नेपाल राष्ट्र बैंकका गभर्नर डा. विश्वनाथ पौडेलले खुलासा गरेका छन्। सुशान्त प्रधानको पडकास्टमा बोल्दै उनले संसद् भवनमा रहेको वाणिज्य बैंकको शाखामा कार्यालयबाट ५ करोड रुपैयाँ नगद र १८ किलो सुन चोरी भएको बताएका हुन्। गभर्नर पौडेलले भने, ‘एक ठाउँमा गम्भीर लुटपाट भएको छ। संसद् भवनमा रहेको राष्ट्रिय वाणिज्य बैंकको शाखाबाट ५ करोड नगद र १८ किलो सुन चोरी भएको छ।’ प्रदर्शनपश्चात् गभर्नर पौडेलले भदौ २६ गते संसद् भवनस्थित सो शाखाको अनुगमन गरेका थिए। प्रारम्भिक अनुसन्धानमा लकरसहित शाखा कार्यालयमा तोडफोड र लुटपाट हुँदा करोडौँको क्षति भएको पुष्टि भएको हो।",
  "fetched_at": "2025-09-17T12:46:51.426911Z",
  "id": "ac697c805436ada9c088e38ef207ae666d867be9d5eb6c8c9025d3239c338460",
  "images": [
    "https://newsofnepal.com/wp-content/uploads/2025/09/rastriya-banijya-bank-150x150.jpeg"
  ],
  "lang": "ne",
  "published_at": "2025-09-17T12:04:47Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/rastriya-banijya-bank-150x150.jpeg\" style=\"display: block; margin-bottom: 5px; clear: both;\" width=\"150\" />काठमाडौँ। गत भदौ २४ गते भएको जेनजी आन्दोलनको क्रममा संसद् भवनभित्र रहेको राष्ट्रिय वाणिज्य बैंकको शाखाबाट ५ करोड नगद र १८ किलो सुन लुटपाट भएको नेपाल राष्ट्र बैंकका गभर्नर डा. विश्वनाथ पौडेलले खुलासा गरेका छन्। सुशान्त प्रधानको पडकास्टमा बोल्दै उनले संसद् भवनमा रहेको वाणिज्य बैंकको शाखामा कार्यालयबाट ५ करोड रुपैयाँ नगद र १८ किलो सुन [&#8230;]",
  "tags": null,
  "title": "संसद् भवनमा रहेको राष्ट्रिय वाणिज्य बैंकबाट ५ करोड नगद र १८ किलो सुन लुटियो",
  "url": "https://newsofnepal.com/2025/09/17/731787/",
  "version": 1
}
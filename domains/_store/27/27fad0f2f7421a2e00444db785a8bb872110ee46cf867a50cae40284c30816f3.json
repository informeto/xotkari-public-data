{
  "byline": "अजय साह",
  "canonical_hash": "f88c0c3159e9a0ae200c6c4bdfcb6f5438d578743327f47f6bcca977ac2ba6ac",
  "content_html": "<img alt=\"\" class=\"attachment-full size-full wp-post-image\" height=\"1536\" src=\"https://rajdhanidaily.com/wp-content/uploads/2025/09/1000274625.jpg\" style=\"float: left; margin: 0 15px 15px 0;\" width=\"2048\" />\n<p>बारा । बारामा संविधान दिवसको अवसर पारी कलैयाका युवाहरूद्वारा सरसफाइ गरिएको छ । कलैया- १ स्थित प्राचिन राम जानकी मन्दिर प्राङ्गणमा रहेको पोखरीको कलैयाका युवाहरूले शुक्रबार सरसफाइ गरेको हो ।</p>\n\n\n\n<p>समाज सुधारका लागि विभिन्न तह तप्का युवा समुह मिलेर समाजमा सकारात्मक परिवर्तन ल्याउन गठित समूहबाट सरसफाइ गरिएको शौरभ पाण्डेले जानकारी गराएका छन् । समाजिक कार्यलाई अगामी दिनमा निरन्तरता दिदै कुलतमा फसेका युवाहरूलाई समेत समुहमा समावेश गर्दै समाज परिवर्तनमा अहम भुमिका खेल्ने सोच रहेको पाण्डे बताउछन् ।</p>\n\n\n\n<p>मठ, मन्दिरको जगेर्ना सबै तह तप्काबाट गर्ने भए पनि मन्दिरको पोखरीमा आ-आफ्ना घरका फोहर प्लास्टिकका झोलामा राखेर पोखरीमा फाल्दा दुर्गन्धित हुने गरेको उनले बताए । प्राचिनकालमा मठ मन्दिरको पोखरीको जलले भगवानको पुजा समेत गर्ने मान्यता अहिलेको पिँढीले मान्दै गएकोले पोखरीको पानी शुद्ध राख्न भए पनि सरसफाइ आवश्यक रहेको अर्का युवा सुमित पटेलले बताए । परिवर्तन युवा पानीबाट हुने भएकोले हामी युवा मिलेर केही सकारात्मक गर्न प्रयास गरेको पटेल बताउछन् ।</p>\n\n\n\n<p>मन्दिरमा दर्शन गर्न आएका भक्तजन, बटुवा लगायतले हाम्रो कार्यको सराहना गरी साथ सहयोग गर्ने प्रतिवद्धता गरेको पटेलले बताए ।</p>\n\n\n\n<p>सरसफाइ कार्यमा उपमहानगरपालिकाको विभिन्न वडाबाट उपस्तिथ सौरभ चौलागाईं, सौरभ पाण्डे, दिपेन्द्र साह, रामानन्द यादव, सुमित पटेल, सुरज साह, राजाबाबु गुप्ता, राेसन जैसवाल, सचिन माेदक लगायत युवाहरूको सहभागिता रहेको थियो ।</p>\n<p>The post <a href=\"https://rajdhanidaily.com/id/122162/\" rel=\"nofollow\">संविधान दिवसमा कलैयाका युवाद्वारा सरसफाइ</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "बारा । बारामा संविधान दिवसको अवसर पारी कलैयाका युवाहरूद्वारा सरसफाइ गरिएको छ । कलैया- १ स्थित प्राचिन राम जानकी मन्दिर प्राङ्गणमा रहेको पोखरीको कलैयाका युवाहरूले शुक्रबार सरसफाइ गरेको हो । समाज सुधारका लागि विभिन्न तह तप्का युवा समुह मिलेर समाजमा सकारात्मक परिवर्तन ल्याउन गठित समूहबाट सरसफाइ गरिएको शौरभ पाण्डेले जानकारी गराएका छन् । समाजिक कार्यलाई अगामी दिनमा निरन्तरता दिदै कुलतमा फसेका युवाहरूलाई समेत समुहमा समावेश गर्दै समाज परिवर्तनमा अहम भुमिका खेल्ने सोच रहेको पाण्डे बताउछन् । मठ, मन्दिरको जगेर्ना सबै तह तप्काबाट गर्ने भए पनि मन्दिरको पोखरीमा आ-आफ्ना घरका फोहर प्लास्टिकका झोलामा राखेर पोखरीमा फाल्दा दुर्गन्धित हुने गरेको उनले बताए । प्राचिनकालमा मठ मन्दिरको पोखरीको जलले भगवानको पुजा समेत गर्ने मान्यता अहिलेको पिँढीले मान्दै गएकोले पोखरीको पानी शुद्ध राख्न भए पनि सरसफाइ आवश्यक रहेको अर्का युवा सुमित पटेलले बताए । परिवर्तन युवा पानीबाट हुने भएकोले हामी युवा मिलेर केही सकारात्मक गर्न प्रयास गरेको पटेल बताउछन् । मन्दिरमा दर्शन गर्न आएका भक्तजन, बटुवा लगायतले हाम्रो कार्यको सराहना गरी साथ सहयोग गर्ने प्रतिवद्धता गरेको पटेलले बताए । सरसफाइ कार्यमा उपमहानगरपालिकाको विभिन्न वडाबाट उपस्तिथ सौरभ चौलागाईं, सौरभ पाण्डे, दिपेन्द्र साह, रामानन्द यादव, सुमित पटेल, सुरज साह, राजाबाबु गुप्ता, राेसन जैसवाल, सचिन माेदक लगायत युवाहरूको सहभागिता रहेको थियो । The post संविधान दिवसमा कलैयाका युवाद्वारा सरसफाइ appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-19T23:38:53.014508Z",
  "id": "27fad0f2f7421a2e00444db785a8bb872110ee46cf867a50cae40284c30816f3",
  "images": [
    "https://rajdhanidaily.com/wp-content/uploads/2025/09/1000274625.jpg"
  ],
  "lang": "ne",
  "published_at": "2025-09-19T23:33:35Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"1536\" src=\"https://rajdhanidaily.com/wp-content/uploads/2025/09/1000274625.jpg\" style=\"float: left; margin: 0 15px 15px 0;\" width=\"2048\" />बारा । बारामा संविधान दिवसको अवसर पारी कलैयाका युवाहरूद्वारा सरसफाइ गरिएको छ । कलैया- १ स्थित प्राचिन राम जानकी मन्दिर प्राङ्गणमा रहेको पोखरीको कलैयाका युवाहरूले शुक्रबार सरसफाइ गरेको हो । समाज सुधारका लागि विभिन्न तह तप्का युवा समुह मिलेर समाजमा सकारात्मक परिवर्तन ल्याउन गठित समूहबाट सरसफाइ गरिएको शौरभ पाण्डेले जानकारी गराएका छन् । समाजिक कार्यलाई [&#8230;]</p>\n<p>The post <a href=\"https://rajdhanidaily.com/id/122162/\" rel=\"nofollow\">संविधान दिवसमा कलैयाका युवाद्वारा सरसफाइ</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "संविधान दिवसमा कलैयाका युवाद्वारा सरसफाइ",
  "url": "https://rajdhanidaily.com/id/122162/",
  "version": 1
}
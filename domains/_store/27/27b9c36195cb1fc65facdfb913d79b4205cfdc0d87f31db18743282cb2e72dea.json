{
  "byline": "विमला पाण्डे",
  "canonical_hash": "e848b10344ceec4257bdfb966d9c7d27fb1c4cc4a2a91e2b2e6ec30ffb064f5c",
  "content_html": "<img alt=\"\" class=\"attachment-full size-full wp-post-image\" height=\"1152\" src=\"https://rajdhanidaily.com/wp-content/uploads/2025/09/548880794_9864562743646224_6634651445535321505_n.jpg\" style=\"float: left; margin: 0 15px 15px 0;\" width=\"2048\" />\n<p>सिन्धुली । जेनजी आन्दोलनका क्रममा गरिएको आगजनीका कारण क्षतिग्रस्त जिल्ला प्रशासन कार्यालय सिन्धुलीको प्रांगणमा झण्डोत्तोलन गरि शुक्रबार संविधान दिवस मनाईएको छ ।</p>\n\n\n\n<p>कार्यालय र कार्यालय परिसर सरसफाईपछि सामान्य सेवा सुरु गरेको प्रशासनले संविधान दिवस पारेर कार्यालय परिसरमा झण्डोत्तोलन गरि संविधान दिवस मनाएको हो । प्रमुख जिल्ला अधिकारी दिनेशसागर भुसालले झण्डोत्तोलन गरेका छन । उक्त अवसरमा नेपाल प्रहरीले झण्डा सलामी समेत दिएको छ ।</p>\n\n\n\n<p>जिल्लाका सरकारी कर्मचारीहरु, प्रहरी, प्रशासन, पत्रकारहरुको उपस्थितिमा जिल्ला प्रशासनमा झण्डोत्तोलन गरिएको हो ।</p>\n\n\n\n<figure class=\"wp-block-image size-large\"><img alt=\"\" class=\"wp-image-122145\" height=\"576\" src=\"https://rajdhanidaily.com/wp-content/uploads/2025/09/549397235_9864563466979485_2058570828400872312_n-1024x576.jpg\" width=\"1024\" /></figure>\n\n\n\n<p>झण्डोत्तोलन कार्यक्रममा बोल्दै प्रमुख जिल्ला अधिकारी दिनेशसागर भुसालले हाम्रा व्यवहार, कार्यशैली र जनतालाई सुशासन दिन सबैको प्रतिवद्धता र ऐक्यवद्धता आवश्यक रहेको बताएका छन ।</p>\n\n\n\n<p>आन्दोलनका क्रममा जेनजी युवाहरुले प्रशासनमा रहेको झण्डा डण्डी सहित उखेलेर लोकतान्त्रिक चोकमा लगेर गाडेका थिए ।</p>\n\n\n\n<p>यस्तै फिक्कल गाउँपालिकाले पनि कार्यालय परिसरमा झण्डोत्तोलन गरेर संविधान दिवस मनाएको छ । फिक्कल गाउँपालिकाका अध्यक्ष पार्वती सुनुवारले झण्डोत्तोलन गरिन ।</p>\n<p>The post <a href=\"https://rajdhanidaily.com/id/122143/\" rel=\"nofollow\">क्षतिग्रस्त प्रशासन अगाडि झण्डोत्तोलन गर्दै सिन्धुलीमा मनाइयो संविधान दिवस</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "सिन्धुली । जेनजी आन्दोलनका क्रममा गरिएको आगजनीका कारण क्षतिग्रस्त जिल्ला प्रशासन कार्यालय सिन्धुलीको प्रांगणमा झण्डोत्तोलन गरि शुक्रबार संविधान दिवस मनाईएको छ । कार्यालय र कार्यालय परिसर सरसफाईपछि सामान्य सेवा सुरु गरेको प्रशासनले संविधान दिवस पारेर कार्यालय परिसरमा झण्डोत्तोलन गरि संविधान दिवस मनाएको हो । प्रमुख जिल्ला अधिकारी दिनेशसागर भुसालले झण्डोत्तोलन गरेका छन । उक्त अवसरमा नेपाल प्रहरीले झण्डा सलामी समेत दिएको छ । जिल्लाका सरकारी कर्मचारीहरु, प्रहरी, प्रशासन, पत्रकारहरुको उपस्थितिमा जिल्ला प्रशासनमा झण्डोत्तोलन गरिएको हो । झण्डोत्तोलन कार्यक्रममा बोल्दै प्रमुख जिल्ला अधिकारी दिनेशसागर भुसालले हाम्रा व्यवहार, कार्यशैली र जनतालाई सुशासन दिन सबैको प्रतिवद्धता र ऐक्यवद्धता आवश्यक रहेको बताएका छन । आन्दोलनका क्रममा जेनजी युवाहरुले प्रशासनमा रहेको झण्डा डण्डी सहित उखेलेर लोकतान्त्रिक चोकमा लगेर गाडेका थिए । यस्तै फिक्कल गाउँपालिकाले पनि कार्यालय परिसरमा झण्डोत्तोलन गरेर संविधान दिवस मनाएको छ । फिक्कल गाउँपालिकाका अध्यक्ष पार्वती सुनुवारले झण्डोत्तोलन गरिन । The post क्षतिग्रस्त प्रशासन अगाडि झण्डोत्तोलन गर्दै सिन्धुलीमा मनाइयो संविधान दिवस appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-19T08:29:16.062710Z",
  "id": "27b9c36195cb1fc65facdfb913d79b4205cfdc0d87f31db18743282cb2e72dea",
  "images": [
    "https://rajdhanidaily.com/wp-content/uploads/2025/09/548880794_9864562743646224_6634651445535321505_n.jpg",
    "https://rajdhanidaily.com/wp-content/uploads/2025/09/549397235_9864563466979485_2058570828400872312_n-1024x576.jpg"
  ],
  "lang": "ne",
  "published_at": "2025-09-19T07:57:02Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"1152\" src=\"https://rajdhanidaily.com/wp-content/uploads/2025/09/548880794_9864562743646224_6634651445535321505_n.jpg\" style=\"float: left; margin: 0 15px 15px 0;\" width=\"2048\" />सिन्धुली । जेनजी आन्दोलनका क्रममा गरिएको आगजनीका कारण क्षतिग्रस्त जिल्ला प्रशासन कार्यालय सिन्धुलीको प्रांगणमा झण्डोत्तोलन गरि शुक्रबार संविधान दिवस मनाईएको छ । कार्यालय र कार्यालय परिसर सरसफाईपछि सामान्य सेवा सुरु गरेको प्रशासनले संविधान दिवस पारेर कार्यालय परिसरमा झण्डोत्तोलन गरि संविधान दिवस मनाएको हो । प्रमुख जिल्ला अधिकारी दिनेशसागर भुसालले झण्डोत्तोलन गरेका छन । उक्त अवसरमा [&#8230;]</p>\n<p>The post <a href=\"https://rajdhanidaily.com/id/122143/\" rel=\"nofollow\">क्षतिग्रस्त प्रशासन अगाडि झण्डोत्तोलन गर्दै सिन्धुलीमा मनाइयो संविधान दिवस</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "क्षतिग्रस्त प्रशासन अगाडि झण्डोत्तोलन गर्दै सिन्धुलीमा मनाइयो संविधान दिवस",
  "url": "https://rajdhanidaily.com/id/122143/",
  "version": 1
}
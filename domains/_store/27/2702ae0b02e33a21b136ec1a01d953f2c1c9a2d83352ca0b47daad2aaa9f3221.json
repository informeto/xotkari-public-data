{
  "byline": "न्युज अफ नेपाल",
  "canonical_hash": "e5775452385b79d95d02b2ad853355655327b7722c5be4c5c4fad8a6aee5861c",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/kesarmahal-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं ।</strong></p>\n\n\n\n<p>&nbsp;यो&nbsp; वर्ष&nbsp; विज्ञान र शिक्षा दिवस नहुने भएको छ । असोज १ गतेलाई विज्ञान र २ गतेलाई राष्ट्रिय शिक्षा&nbsp; दिवस पर्छ ।&nbsp; सरकारले लैनचौरस्थित अमृत साईन्स क्याम्पस(अस्कल) स्थापना भएको दिन असोज १ गतेलाई विज्ञान दिवस मनाउने निर्णय गरेको थियो । भने निःशुल्क तथा अनिवार्य शिक्षा ऐन–२०७५ जारी भएको दिन असोज २ गतेलाई शिक्षा दिवस मनाइन्छ ।&nbsp; असोज २ गते ऐन जारी भएको थियो । विसं २०८० सालदेखि असोज २ गते नयाँ ढंगले शिक्षा दिवस मनाउने गरिएको थियो ।</p>\n\n\n\n<p>&nbsp;विपी कोइराला मेमोरियल प्लानेटेरियम अब्जरभेटरी र विज्ञान संग्रहालय विकास समितिका कार्यकारी निर्देशक डा सनतकुमार शर्माले विषम परिस्थितिको कारण विज्ञान दिवस मनाउने निर्णय रोकिएको हो । विज्ञान विवसमा विभिन्न कार्यक्रम गरी मनाउने प्रचलन थियो । नयाँ पुस्ता (जेन्जी) आन्दोनलको कारण शिक्षा , विज्ञान तथा प्रविधि मन्त्रालयका कार्यकक्ष लगायत महत्त्वपूर्ण सामाग्री जलेर ध्वस्त भएपछि&nbsp; मन्त्रालयले केन्द्रीय तहमा दुवै&nbsp; दिवस नमनाउने निर्णय गरेको हो ।</p>\n\n\n\n<p>&nbsp; मन्त्रालयले शिक्षा दिवस मनाउनको लागि २०८१ देखि ०८५ सम्मको नारा ज्ञान,विज्ञान,सीप,उद्यम र मौलिकता : साझेदारी र प्रगतियुक्त सक्षमता तय गरेको छ । दिवसको मुख्य कार्यक्रम असोज २ गते प्रज्ञा भवनमा गर्ने तयारी थियो । २०३१देखि फागुन १२ गते र ०६२÷०६३ सालमा गणतन्त्र आएसँगै अन्तर्राष्ट्रिय साक्षरता दिवसको अवसर पारेर सेप्टेम्बर ८ मा मनाइथ्यो ।&nbsp; मन्त्रालयले सूचना जारी गरी विज्ञान र शिक्षा दिवस केन्द्रीय तहमा नमनाउने तर जिल्ला स्तरमा मनाउन सकिने निर्णय गरेको छ ।</p>\n\n\n\n<p>&nbsp;विसं २०७२ मा संविधानसभाबाट संविधानको धारा ३१ को उपधारा २ मा आधारभूततह सम्मको शिक्षा अनिवार्य र निशुल्क तथा माध्यमिक तहसम्म निःशुल्कको व्यवस्था गरिएको छ । उक्त हक कार्यान्वयन गर्न संविधान जारी भएको तीनबर्ष भित्र आवश्यक ऐन बनाउनु पर्ने संवैधानिक किटानीका कार्यान्वयन गर्न ऐन तर्जुमा गरिएको थियो । सोही दिनलाई सरकारले शिक्षा दिवस िमनाउने मिति तय गरेको थियो ।</p>\n\n\n\n<p>&nbsp;शिक्षा,विज्ञान तथा प्रविधि मन्त्रालयका सचिव (शिक्षा) चूडामणि पौडेलले यो वर्ष केन्द्रीय तहमा शिक्षा दिवस मनाउन नसकिने जानकारी दिनुभयो । भन्नुभयो–मनाउन सक्ने अवस्थै छैन, बल्लतल्ल अस्थायी रुपमा केशर महलमा मन्त्रालय सारेका छौ पुरा काम गर्ने वातावरण नभएसम्म कुनैपनि दिवस मनाउन सक्दैन । यसअघि ०६३, ०७७ र ०७८ सालमा शिक्षा दिवस मनाइएको थिएन । सरकारले २०३१ फागुन १२ गतेबाट शिक्षा दिवस मनाउन सुरु गरेको हो ।&nbsp;&nbsp;</p>\n\n\n\n<p>&nbsp; विगतमा कति पटक रोकियो भन्ने बारेमा जानकारी नभएपछि गणतन्त्र आएपछि ३ पटक स्थगित भएको छ–मन्त्रालयका एक अधिकारीले भने । सचिव पौडेलले भन्नुभयो– शिक्षा दिवसको मूल कार्यक्रम आयोजना गर्न सबै तयारी पुरा भैसकेको थियो, आन्दोलनको कारण तहसनहस भयो । उहाँका अनुसार विभागीय मन्त्री नियुक्ति नभएको कारणलेपनि समस्या परेको हुनसक्ने जानकारी दिनुभयो ।</p>",
  "content_text": "काठमाडौं । यो वर्ष विज्ञान र शिक्षा दिवस नहुने भएको छ । असोज १ गतेलाई विज्ञान र २ गतेलाई राष्ट्रिय शिक्षा दिवस पर्छ । सरकारले लैनचौरस्थित अमृत साईन्स क्याम्पस(अस्कल) स्थापना भएको दिन असोज १ गतेलाई विज्ञान दिवस मनाउने निर्णय गरेको थियो । भने निःशुल्क तथा अनिवार्य शिक्षा ऐन–२०७५ जारी भएको दिन असोज २ गतेलाई शिक्षा दिवस मनाइन्छ । असोज २ गते ऐन जारी भएको थियो । विसं २०८० सालदेखि असोज २ गते नयाँ ढंगले शिक्षा दिवस मनाउने गरिएको थियो । विपी कोइराला मेमोरियल प्लानेटेरियम अब्जरभेटरी र विज्ञान संग्रहालय विकास समितिका कार्यकारी निर्देशक डा सनतकुमार शर्माले विषम परिस्थितिको कारण विज्ञान दिवस मनाउने निर्णय रोकिएको हो । विज्ञान विवसमा विभिन्न कार्यक्रम गरी मनाउने प्रचलन थियो । नयाँ पुस्ता (जेन्जी) आन्दोनलको कारण शिक्षा , विज्ञान तथा प्रविधि मन्त्रालयका कार्यकक्ष लगायत महत्त्वपूर्ण सामाग्री जलेर ध्वस्त भएपछि मन्त्रालयले केन्द्रीय तहमा दुवै दिवस नमनाउने निर्णय गरेको हो । मन्त्रालयले शिक्षा दिवस मनाउनको लागि २०८१ देखि ०८५ सम्मको नारा ज्ञान,विज्ञान,सीप,उद्यम र मौलिकता : साझेदारी र प्रगतियुक्त सक्षमता तय गरेको छ । दिवसको मुख्य कार्यक्रम असोज २ गते प्रज्ञा भवनमा गर्ने तयारी थियो । २०३१देखि फागुन १२ गते र ०६२÷०६३ सालमा गणतन्त्र आएसँगै अन्तर्राष्ट्रिय साक्षरता दिवसको अवसर पारेर सेप्टेम्बर ८ मा मनाइथ्यो । मन्त्रालयले सूचना जारी गरी विज्ञान र शिक्षा दिवस केन्द्रीय तहमा नमनाउने तर जिल्ला स्तरमा मनाउन सकिने निर्णय गरेको छ । विसं २०७२ मा संविधानसभाबाट संविधानको धारा ३१ को उपधारा २ मा आधारभूततह सम्मको शिक्षा अनिवार्य र निशुल्क तथा माध्यमिक तहसम्म निःशुल्कको व्यवस्था गरिएको छ । उक्त हक कार्यान्वयन गर्न संविधान जारी भएको तीनबर्ष भित्र आवश्यक ऐन बनाउनु पर्ने संवैधानिक किटानीका कार्यान्वयन गर्न ऐन तर्जुमा गरिएको थियो । सोही दिनलाई सरकारले शिक्षा दिवस िमनाउने मिति तय गरेको थियो । शिक्षा,विज्ञान तथा प्रविधि मन्त्रालयका सचिव (शिक्षा) चूडामणि पौडेलले यो वर्ष केन्द्रीय तहमा शिक्षा दिवस मनाउन नसकिने जानकारी दिनुभयो । भन्नुभयो–मनाउन सक्ने अवस्थै छैन, बल्लतल्ल अस्थायी रुपमा केशर महलमा मन्त्रालय सारेका छौ पुरा काम गर्ने वातावरण नभएसम्म कुनैपनि दिवस मनाउन सक्दैन । यसअघि ०६३, ०७७ र ०७८ सालमा शिक्षा दिवस मनाइएको थिएन । सरकारले २०३१ फागुन १२ गतेबाट शिक्षा दिवस मनाउन सुरु गरेको हो । विगतमा कति पटक रोकियो भन्ने बारेमा जानकारी नभएपछि गणतन्त्र आएपछि ३ पटक स्थगित भएको छ–मन्त्रालयका एक अधिकारीले भने । सचिव पौडेलले भन्नुभयो– शिक्षा दिवसको मूल कार्यक्रम आयोजना गर्न सबै तयारी पुरा भैसकेको थियो, आन्दोलनको कारण तहसनहस भयो । उहाँका अनुसार विभागीय मन्त्री नियुक्ति नभएको कारणलेपनि समस्या परेको हुनसक्ने जानकारी दिनुभयो ।",
  "fetched_at": "2025-09-16T02:46:45.144288Z",
  "id": "2702ae0b02e33a21b136ec1a01d953f2c1c9a2d83352ca0b47daad2aaa9f3221",
  "images": [
    "https://newsofnepal.com/wp-content/uploads/2025/09/kesarmahal-150x150.jpg"
  ],
  "lang": "ne",
  "published_at": "2025-09-16T01:57:23Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/kesarmahal-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं । &#160;यो&#160; वर्ष&#160; विज्ञान र शिक्षा दिवस नहुने भएको छ । असोज १ गतेलाई विज्ञान र २ गतेलाई राष्ट्रिय शिक्षा&#160; दिवस पर्छ ।&#160; सरकारले लैनचौरस्थित अमृत साईन्स क्याम्पस(अस्कल) स्थापना भएको दिन असोज १ गतेलाई विज्ञान दिवस मनाउने निर्णय गरेको थियो । भने निःशुल्क तथा अनिवार्य शिक्षा ऐन–२०७५ जारी भएको दिन असोज २ गतेलाई शिक्षा [&#8230;]",
  "tags": null,
  "title": "जेनजी आन्दोलनले थला परेको शिक्षा मन्त्रालय: यो वर्षको विज्ञान र   शिक्षा दिवस रोकियो",
  "url": "https://newsofnepal.com/2025/09/16/731463/",
  "version": 1
}
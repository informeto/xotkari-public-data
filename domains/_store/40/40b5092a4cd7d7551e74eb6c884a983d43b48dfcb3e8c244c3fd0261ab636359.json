{
  "byline": "न्युज अफ नेपाल",
  "canonical_hash": "0363b071e02b17287d0682618aaa68f1082d27fea91a740670cd31acf01350bc",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/ntc-head-office-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं ।</strong><br /></p>\n\n\n\n<p>संविधान दिवसको अवसरमा नेपाल टेलिकमले ग्राहकका लागि अफर सार्वजनिक गरेको छ । संविधान दिवसको एक दशक पूरा भएको उपलक्ष्यमा सरकारले असोज ३ गते विशेष कार्यक्रम गर्न लागेको छ भने टेलिकमले असोज २ गतेदेखि ४ गतेसम्म “संविधान दिवस अफर २०८२” उपलब्ध गराउने भएको हो ।<br /></p>\n\n\n\n<p>यस अन्तर्गत ४९ रुपियाँमा १ दिनका लागि १ एमबीपीएस अनलिमिटेड डाटा र टेलिकमकै नेटवर्क भित्र १०० मिनेटसम्म कल गर्न सकिने सुविधा पाइनेछ । त्यस्तै, डाटा प्याकेजमा १११ रुपियाँ मा ५ दिनको ६ जीबी, १९९ रुपियाँमा ७ दिनको १३ जीबी, २९९ रुपियाँमा १२ दिनको २० जीबी र ३९९ रुपियाँमा १५ दिनको ३० जीबी डाटा प्याकेज उपलब्ध हुनेछ ।</p>\n\n\n\n<p>ग्राहकले यस अवधिमा ‘फेस्टिभ कम्बो प्याक’ पनि लिन सक्नेछन् । ७८९ रुपियाँ मा उपलब्ध यो प्याकेज २८ दिन (प्रिपेड) र ३० दिन (पोस्टपेड) प्रयोग गर्न सकिन्छ । यसमा ३० जीबी डाटा, सबै नेटवर्कमा प्रयोग गर्न सकिने ६०० मिनेट अल–नेट भ्वाइस र २०० अल–नेट एसएमएस सुविधा रहनेछ । पोस्टपेड प्रयोगकर्ताले फेस्टिभ कम्बो प्याक वा ३० जीबी डाटा प्याकेज सक्रिय गर्दा मासिक रेन्टल चार्जबाटै शुल्क कट्ने सुविधा पाउने व्यवस्था गरिएको छ ।</p>",
  "content_text": "काठमाडौं । संविधान दिवसको अवसरमा नेपाल टेलिकमले ग्राहकका लागि अफर सार्वजनिक गरेको छ । संविधान दिवसको एक दशक पूरा भएको उपलक्ष्यमा सरकारले असोज ३ गते विशेष कार्यक्रम गर्न लागेको छ भने टेलिकमले असोज २ गतेदेखि ४ गतेसम्म “संविधान दिवस अफर २०८२” उपलब्ध गराउने भएको हो । यस अन्तर्गत ४९ रुपियाँमा १ दिनका लागि १ एमबीपीएस अनलिमिटेड डाटा र टेलिकमकै नेटवर्क भित्र १०० मिनेटसम्म कल गर्न सकिने सुविधा पाइनेछ । त्यस्तै, डाटा प्याकेजमा १११ रुपियाँ मा ५ दिनको ६ जीबी, १९९ रुपियाँमा ७ दिनको १३ जीबी, २९९ रुपियाँमा १२ दिनको २० जीबी र ३९९ रुपियाँमा १५ दिनको ३० जीबी डाटा प्याकेज उपलब्ध हुनेछ । ग्राहकले यस अवधिमा ‘फेस्टिभ कम्बो प्याक’ पनि लिन सक्नेछन् । ७८९ रुपियाँ मा उपलब्ध यो प्याकेज २८ दिन (प्रिपेड) र ३० दिन (पोस्टपेड) प्रयोग गर्न सकिन्छ । यसमा ३० जीबी डाटा, सबै नेटवर्कमा प्रयोग गर्न सकिने ६०० मिनेट अल–नेट भ्वाइस र २०० अल–नेट एसएमएस सुविधा रहनेछ । पोस्टपेड प्रयोगकर्ताले फेस्टिभ कम्बो प्याक वा ३० जीबी डाटा प्याकेज सक्रिय गर्दा मासिक रेन्टल चार्जबाटै शुल्क कट्ने सुविधा पाउने व्यवस्था गरिएको छ ।",
  "fetched_at": "2025-09-18T03:32:25.783558Z",
  "id": "40b5092a4cd7d7551e74eb6c884a983d43b48dfcb3e8c244c3fd0261ab636359",
  "images": [
    "https://newsofnepal.com/wp-content/uploads/2025/09/ntc-head-office-150x150.jpg"
  ],
  "lang": "ne",
  "published_at": "2025-09-18T02:59:35Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/ntc-head-office-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं । संविधान दिवसको अवसरमा नेपाल टेलिकमले ग्राहकका लागि अफर सार्वजनिक गरेको छ । संविधान दिवसको एक दशक पूरा भएको उपलक्ष्यमा सरकारले असोज ३ गते विशेष कार्यक्रम गर्न लागेको छ भने टेलिकमले असोज २ गतेदेखि ४ गतेसम्म “संविधान दिवस अफर २०८२” उपलब्ध गराउने भएको हो । यस अन्तर्गत ४९ रुपियाँमा १ दिनका लागि १ एमबीपीएस [&#8230;]",
  "tags": null,
  "title": "संविधान दिवसमा टेलिकमको अफर",
  "url": "https://newsofnepal.com/2025/09/18/731933/",
  "version": 1
}
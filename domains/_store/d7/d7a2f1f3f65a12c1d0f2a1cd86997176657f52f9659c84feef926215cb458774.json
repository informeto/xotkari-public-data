{
  "byline": "न्युज अफ नेपाल",
  "canonical_hash": "af0873e2556d4a111bae3d8d6b226422af2416cab3180d4dd90cf2d1faf5dff0",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/mantri-parishada-1-150x150.png\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं । </strong></p>\n\n\n\n<p>सरकारले असोज १ गते शोक दिवस मनाउने निर्णय गरेको छ । </p>\n\n\n\n<p>सोमबार बसेको मन्त्रिपरिषद् बैठकले सो दिन सार्वजनिक बिदा दिने र जेनजी आन्दोलनका क्रममा ज्यान गुमाएकालाई शहीद घोषणा गर्ने निर्णय गरेको हो । </p>\n\n\n\n<p>उनीहरूलाई राष्ट्रिय झण्डा ओढाएर अन्त्येष्टि गरिने भएको छ । जेनजी आन्दोलनका क्रममा देशभरि ७२ जनाले ज्यान गुमाएका छन् भने २ हजार ३१६ जना घाइते भएका छन् । देशका विभिन्न अस्पतालमा २८३ जना उपचाररत छन् ।</p>\n\n\n\n<p><strong>मन्त्रिपरिषद्‌ले गरेका निर्णय</strong><br />&#8211; मृतकलाई सहिद घोषणा, राष्ट्रिय सम्मानसहित अन्त्येष्टि<br />&#8211; असोज १ मा शोक दिवस,सार्वजनिक विदा<br />&#8211; घाइतेको निःशुल्क उपचार, मृतक परिवारलाई १५ लाख राहत<br />&#8211; आन्दोलनको छानबिन गर्न उच्चस्तरीय न्यायिक आयोग बनाइने<br />&#8211; जेनजी स्मृति पार्क निर्माण गर्ने<br />&#8211; ओली मन्त्रिपरिषद्मा आएका सबै प्रस्ताव मन्त्रालयमै फर्काउने</p>",
  "content_text": "काठमाडौं । सरकारले असोज १ गते शोक दिवस मनाउने निर्णय गरेको छ । सोमबार बसेको मन्त्रिपरिषद् बैठकले सो दिन सार्वजनिक बिदा दिने र जेनजी आन्दोलनका क्रममा ज्यान गुमाएकालाई शहीद घोषणा गर्ने निर्णय गरेको हो । उनीहरूलाई राष्ट्रिय झण्डा ओढाएर अन्त्येष्टि गरिने भएको छ । जेनजी आन्दोलनका क्रममा देशभरि ७२ जनाले ज्यान गुमाएका छन् भने २ हजार ३१६ जना घाइते भएका छन् । देशका विभिन्न अस्पतालमा २८३ जना उपचाररत छन् । मन्त्रिपरिषद्‌ले गरेका निर्णय – मृतकलाई सहिद घोषणा, राष्ट्रिय सम्मानसहित अन्त्येष्टि – असोज १ मा शोक दिवस,सार्वजनिक विदा – घाइतेको निःशुल्क उपचार, मृतक परिवारलाई १५ लाख राहत – आन्दोलनको छानबिन गर्न उच्चस्तरीय न्यायिक आयोग बनाइने – जेनजी स्मृति पार्क निर्माण गर्ने – ओली मन्त्रिपरिषद्मा आएका सबै प्रस्ताव मन्त्रालयमै फर्काउने",
  "fetched_at": "2025-09-15T14:42:46.953124Z",
  "id": "d7a2f1f3f65a12c1d0f2a1cd86997176657f52f9659c84feef926215cb458774",
  "images": [
    "https://newsofnepal.com/wp-content/uploads/2025/09/mantri-parishada-1-150x150.png"
  ],
  "lang": "ne",
  "published_at": "2025-09-15T14:26:59Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/mantri-parishada-1-150x150.png\" style=\"display: block; margin-bottom: 5px; clear: both;\" width=\"150\" />काठमाडौं । सरकारले असोज १ गते शोक दिवस मनाउने निर्णय गरेको छ । सोमबार बसेको मन्त्रिपरिषद् बैठकले सो दिन सार्वजनिक बिदा दिने र जेनजी आन्दोलनका क्रममा ज्यान गुमाएकालाई शहीद घोषणा गर्ने निर्णय गरेको हो । उनीहरूलाई राष्ट्रिय झण्डा ओढाएर अन्त्येष्टि गरिने भएको छ । जेनजी आन्दोलनका क्रममा देशभरि ७२ जनाले ज्यान गुमाएका छन् भने २ [&#8230;]",
  "tags": null,
  "title": "असोज १ गते शोक दिवस, सार्वजनिक बिदा",
  "url": "https://newsofnepal.com/2025/09/15/731409/",
  "version": 1
}
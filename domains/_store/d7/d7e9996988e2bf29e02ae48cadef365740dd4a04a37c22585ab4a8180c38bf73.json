{
  "byline": "राजधानी संवाददाता",
  "canonical_hash": "0da540c01e3da1fe4697e9bd097fdbb1c4664c28e32075b4fc64d53a44c4e474",
  "content_html": "<img alt=\"\" class=\"attachment-full size-full wp-post-image\" height=\"533\" src=\"https://rajdhanidaily.com/wp-content/uploads/2025/09/susila.jpg\" style=\"float: left; margin: 0 15px 15px 0;\" width=\"735\" />\n<p>काठमाडौं । सरकारले जेनजी आन्दोलनमा भएका घटनाको छानबिन गर्न उच्चस्तरीय न्यायिक आयोग गठन गरेको छ । आइतबार बसेको मन्त्रिपरिषद् बैठकले विशेष अदालतका पूर्वअध्यक्ष तथा पूर्वन्यायाधीश गौरीबहादुर कार्कीको अध्यक्षतामा ३ सदस्यीय छानबिन आयोग गठन गरेको छ । आयोगको सदस्यमा पूर्व एआईजी विज्ञानराज शर्मा र कानुनविद् विश्वेश्वरप्रसाद भण्डारी सदस्य छन् । आयोगलाई तीन महिना अवधि तोकिएको छ ।</p>\n\n\n\n<p>यस्तै, आइतबार बसेको मन्त्रिपरिषद् बैठकले नेपाल विद्युत् प्राधिकरणका कार्यकारी निर्देशक हितेन्द्रदेव शाक्यलाई हटाई उपकार्यकारी निर्देशक मनोज सिलवाललाई कार्यकारी निर्देशक नियुक्त गरेको छ ।</p>\n\n\n\n<p>यस्तै, मन्त्रिपरिषद् बैठकले नक्कली भुटानी शरणार्थी प्रकरणको अनुसन्धान गरेका मनोज केसीलाई केन्द्रीय अनुसन्धान ब्युरो (सीआईबी)को जिम्मेवारी दिएको छ । यसअघि राष्ट्रिय अनुसन्धान विभागका प्रमुख हुतराज थापाले २८ भदौबाट अनिवार्य अवकाश लिएका थिए ।</p>\n\n\n\n<p>मन्त्रिपरिषद् बैठकले क्षतिग्रस्त सवारीसाधन र मेसिन कवाडीमा लिलाम बिक्री गर्ने निर्णय गर्दै जेनजी आन्दोलनका क्रममा क्षतिग्रस्त भएका भवन पुनर्निर्माणमा प्रयोग गरिने सामग्री आयातमा ५० प्रतिशत भन्सार छुट दिने निर्णय गरेको छ ।</p>\n\n\n\n<p>यस्तै, सरकारले ३ करोडभन्दा कम लागतका टुक्रे आयोजना रोक्का गर्ने निर्णयसमेत गरेको गृहमन्त्री ओमप्रकाश अर्यालले बताए ।</p>\n<p>The post <a href=\"https://rajdhanidaily.com/id/122246/\" rel=\"nofollow\">मन्त्रिपरिषद् बैठकः जेनजी आन्दोलन घुसपैठ छानबिन समिति गठन, कुलमानले हटाए हितेन्द्र</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । सरकारले जेनजी आन्दोलनमा भएका घटनाको छानबिन गर्न उच्चस्तरीय न्यायिक आयोग गठन गरेको छ । आइतबार बसेको मन्त्रिपरिषद् बैठकले विशेष अदालतका पूर्वअध्यक्ष तथा पूर्वन्यायाधीश गौरीबहादुर कार्कीको अध्यक्षतामा ३ सदस्यीय छानबिन आयोग गठन गरेको छ । आयोगको सदस्यमा पूर्व एआईजी विज्ञानराज शर्मा र कानुनविद् विश्वेश्वरप्रसाद भण्डारी सदस्य छन् । आयोगलाई तीन महिना अवधि तोकिएको छ । यस्तै, आइतबार बसेको मन्त्रिपरिषद् बैठकले नेपाल विद्युत् प्राधिकरणका कार्यकारी निर्देशक हितेन्द्रदेव शाक्यलाई हटाई उपकार्यकारी निर्देशक मनोज सिलवाललाई कार्यकारी निर्देशक नियुक्त गरेको छ । यस्तै, मन्त्रिपरिषद् बैठकले नक्कली भुटानी शरणार्थी प्रकरणको अनुसन्धान गरेका मनोज केसीलाई केन्द्रीय अनुसन्धान ब्युरो (सीआईबी)को जिम्मेवारी दिएको छ । यसअघि राष्ट्रिय अनुसन्धान विभागका प्रमुख हुतराज थापाले २८ भदौबाट अनिवार्य अवकाश लिएका थिए । मन्त्रिपरिषद् बैठकले क्षतिग्रस्त सवारीसाधन र मेसिन कवाडीमा लिलाम बिक्री गर्ने निर्णय गर्दै जेनजी आन्दोलनका क्रममा क्षतिग्रस्त भएका भवन पुनर्निर्माणमा प्रयोग गरिने सामग्री आयातमा ५० प्रतिशत भन्सार छुट दिने निर्णय गरेको छ । यस्तै, सरकारले ३ करोडभन्दा कम लागतका टुक्रे आयोजना रोक्का गर्ने निर्णयसमेत गरेको गृहमन्त्री ओमप्रकाश अर्यालले बताए । The post मन्त्रिपरिषद् बैठकः जेनजी आन्दोलन घुसपैठ छानबिन समिति गठन, कुलमानले हटाए हितेन्द्र appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-21T23:38:54.117490Z",
  "id": "d7e9996988e2bf29e02ae48cadef365740dd4a04a37c22585ab4a8180c38bf73",
  "images": [
    "https://rajdhanidaily.com/wp-content/uploads/2025/09/susila.jpg"
  ],
  "lang": "ne",
  "published_at": "2025-09-21T23:26:02Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"533\" src=\"https://rajdhanidaily.com/wp-content/uploads/2025/09/susila.jpg\" style=\"float: left; margin: 0 15px 15px 0;\" width=\"735\" />काठमाडौं । सरकारले जेनजी आन्दोलनमा भएका घटनाको छानबिन गर्न उच्चस्तरीय न्यायिक आयोग गठन गरेको छ । आइतबार बसेको मन्त्रिपरिषद् बैठकले विशेष अदालतका पूर्वअध्यक्ष तथा पूर्वन्यायाधीश गौरीबहादुर कार्कीको अध्यक्षतामा ३ सदस्यीय छानबिन आयोग गठन गरेको छ । आयोगको सदस्यमा पूर्व एआईजी विज्ञानराज शर्मा र कानुनविद् विश्वेश्वरप्रसाद भण्डारी सदस्य छन् । आयोगलाई तीन महिना अवधि तोकिएको छ [&#8230;]</p>\n<p>The post <a href=\"https://rajdhanidaily.com/id/122246/\" rel=\"nofollow\">मन्त्रिपरिषद् बैठकः जेनजी आन्दोलन घुसपैठ छानबिन समिति गठन, कुलमानले हटाए हितेन्द्र</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "मन्त्रिपरिषद् बैठकः जेनजी आन्दोलन घुसपैठ छानबिन समिति गठन, कुलमानले हटाए हितेन्द्र",
  "url": "https://rajdhanidaily.com/id/122246/",
  "version": 1
}
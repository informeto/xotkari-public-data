{
  "byline": "नागरिक",
  "canonical_hash": "60eb9acb47e747c36adc6c3c6be38ca2674f8baba6d1e736482cd368a8fe2e0d",
  "content_html": "<p><img alt=\"\" src=\"https://images.nagariknewscdn.com/2025/third-party/1742185485_Civil.jpg\" /></p><p>जेन-जी आन्दोलनका क्रममा घाइते भएका व्यक्तिहरूको उपचारका क्रम चलिरहेको छ। आन्दोलनका क्रममा घाइते भएका व्यक्तिहरूको उपचारसम्बन्धी निजामती कर्मचारी अस्पतालले पछिल्लो तथ्यांङ्क सार्वजनिक गरेको छ।</p><p>भदौ २३ र २४ गतेको आन्दोलनमा सिभिल अस्पतालमा ४ सय ६१ जना भर्ना भएका थिए। जसमध्ये अधिकाशं बिरामी डिस्चार्ज भएर घर फकिएका छन् भने मंगलबारसम्ममा ९ जना बिरामी उपचारको क्रममा छन्।  </p><p>अस्पतालका अनुसार यस अवधिमा कुल ४६१ जना घाइते भएर उपचारका लागि आएका थिए। तीमध्ये ४४ जनालाई अन्य अस्पतालमा रेफर गरिएको थियो भने ३६६ जना सामान्य उपचारपछि डिस्चार्ज भएका छन्। </p><p>हाल अस्पतालमा ९ जना घाइतहरू उपचाररत छन्।अहिलेसम्म ५० जना घाइतेको शल्यक्रिया गरिएको छ भने ११ जनाको पुनः शल्यक्रिया गरिएको छ। उपचारको क्रममा ६ जनाको मृत्यु भएको थियो।</p>",
  "content_text": "जेन-जी आन्दोलनका क्रममा घाइते भएका व्यक्तिहरूको उपचारका क्रम चलिरहेको छ। आन्दोलनका क्रममा घाइते भएका व्यक्तिहरूको उपचारसम्बन्धी निजामती कर्मचारी अस्पतालले पछिल्लो तथ्यांङ्क सार्वजनिक गरेको छ। भदौ २३ र २४ गतेको आन्दोलनमा सिभिल अस्पतालमा ४ सय ६१ जना भर्ना भएका थिए। जसमध्ये अधिकाशं बिरामी डिस्चार्ज भएर घर फकिएका छन् भने मंगलबारसम्ममा ९ जना बिरामी उपचारको क्रममा छन्। अस्पतालका अनुसार यस अवधिमा कुल ४६१ जना घाइते भएर उपचारका लागि आएका थिए। तीमध्ये ४४ जनालाई अन्य अस्पतालमा रेफर गरिएको थियो भने ३६६ जना सामान्य उपचारपछि डिस्चार्ज भएका छन्। हाल अस्पतालमा ९ जना घाइतहरू उपचाररत छन्।अहिलेसम्म ५० जना घाइतेको शल्यक्रिया गरिएको छ भने ११ जनाको पुनः शल्यक्रिया गरिएको छ। उपचारको क्रममा ६ जनाको मृत्यु भएको थियो।",
  "fetched_at": "2025-09-16T06:33:22.049166Z",
  "id": "c9b02519b9f5713b01f13edef3203044f620626b14dbe4ec5900136ceb2277c6",
  "images": [
    "https://images.nagariknewscdn.com/2025/third-party/1742185485_Civil.jpg"
  ],
  "lang": "ne",
  "published_at": "2025-09-16T05:20:01Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "जेन-जी आन्दोलनका क्रममा घाइते भएका व्यक्तिहरूको उपचारका क्रम चलिरहेको छ।",
  "tags": null,
  "title": "जेन-जी आन्दोलनका क्रममा सिभिलमा कति जना घाइतेको उपचार गरियो?",
  "url": "https://nagariknews.nagariknetwork.com/social-affairs/how-many-wounded-were-treated-in-the-civilian-during-the-gen-g-movement-15-62.html",
  "version": 1
}
{
  "byline": "अमर खड्का",
  "canonical_hash": "3a04ee469f814c462debb99c24612d882487bebc6a76ef17d765246f256f1b2a",
  "content_html": "<p><img alt=\"\" src=\"https://images.nagariknewscdn.com/authors/1757859011_Genz1.jpg\" /></p><p>जेन-जी पुस्ताको आन्दोलनमा इटहरीमा मृत्यु भएकाको सम्झनामा आइतबार साँझ दीप प्रज्वलन गरिएको छ ।  </p><p>जेन-जीले चौरास्त चोकमा भेला भएर इटहरीमा मृत्यु भएका दुईसहित देशभरका शहीदको सम्झनामा दीप प्रज्वलन गरेका हुन् ।  </p><p>राष्ट्रिय झण्डासहित भेला भएका जेन-जीहरुले अब देशमा आफूहरुको योगदानले शान्ति र समृद्धि हुनुपर्ने कामना गरे ।  </p><p>उनीहरुले अब देशमा जेन-जीको आन्दोलनले ल्याएको परिवर्तनको मर्मलाई ध्यानमा राखेर राज्यका हरेक निकायले काम गर्न पनि सुल्झाउ ।  </p><p>इटहरीमा जेन-जी आन्दोलनका क्रममा इटहरी-१४ का ४० वर्षे मोहन सरदार र इनरुवा-६ घर भइ इटहरी आफन्तकोमा बस्दै आएका १६ वर्षे अभिषेक श्रेष्ठको मृत्यु भएको थियो ।  </p><p>मृतक दुवै जनाको आइतबार नै दाहसंस्कार भएको छ । मोहनको आइतबार अपरान्ह दाहसंस्कार भएको हो भने अभिषेकको साँझ दाहसंस्कार भएको हो ।  </p><p>दुवैको शव ल्याउन र दाहसंस्कार गर्न नागरिक समाज इटहरीले सहजीकरण गरेको थियो ।</p>",
  "content_text": "जेन-जी पुस्ताको आन्दोलनमा इटहरीमा मृत्यु भएकाको सम्झनामा आइतबार साँझ दीप प्रज्वलन गरिएको छ । जेन-जीले चौरास्त चोकमा भेला भएर इटहरीमा मृत्यु भएका दुईसहित देशभरका शहीदको सम्झनामा दीप प्रज्वलन गरेका हुन् । राष्ट्रिय झण्डासहित भेला भएका जेन-जीहरुले अब देशमा आफूहरुको योगदानले शान्ति र समृद्धि हुनुपर्ने कामना गरे । उनीहरुले अब देशमा जेन-जीको आन्दोलनले ल्याएको परिवर्तनको मर्मलाई ध्यानमा राखेर राज्यका हरेक निकायले काम गर्न पनि सुल्झाउ । इटहरीमा जेन-जी आन्दोलनका क्रममा इटहरी-१४ का ४० वर्षे मोहन सरदार र इनरुवा-६ घर भइ इटहरी आफन्तकोमा बस्दै आएका १६ वर्षे अभिषेक श्रेष्ठको मृत्यु भएको थियो । मृतक दुवै जनाको आइतबार नै दाहसंस्कार भएको छ । मोहनको आइतबार अपरान्ह दाहसंस्कार भएको हो भने अभिषेकको साँझ दाहसंस्कार भएको हो । दुवैको शव ल्याउन र दाहसंस्कार गर्न नागरिक समाज इटहरीले सहजीकरण गरेको थियो ।",
  "fetched_at": "2025-09-14T14:34:37.286284Z",
  "id": "519ae54d856c221dbf572fcca0168df2374e50451b64db159c2fe6a17d0cf02c",
  "images": [
    "https://images.nagariknewscdn.com/authors/1757859011_Genz1.jpg"
  ],
  "lang": "ne",
  "published_at": "2025-09-14T14:10:17Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "जेन-जीले चौरास्त चोकमा भेला भएर इटहरीमा मृत्यु भएका दुईसहित देशभरका शहीदको सम्झनामा दीप प्रज्वलन गरेका हुन् ।...",
  "tags": null,
  "title": "जेन जी आन्दोलनमा ज्यान गुमाएकाको सम्झनामा दीप प्रज्वलन",
  "url": "https://nagariknews.nagariknetwork.com/social-affairs/candle-lighting-in-memory-of-those-who-lost-their-lives-in-the-gen-g-movement-73-94.html",
  "version": 1
}
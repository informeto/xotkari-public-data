{
  "byline": "न्युज अफ नेपाल",
  "canonical_hash": "d647c0d4371a473d4044cdab2cea7bb7ab5987b1e855a8de08aed13979f4a2fe",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/download-1-1-150x150.jpg\" style=\"display: block; margin-bottom: 5px; clear: both;\" width=\"150\" />\n<p>काठमाडौं<br />सागर डिष्टिलरी लिमिटेडले भदौ ३० गतेदेखि निष्काशन तथा बिक्री खुला गरेको आईपीओमा आवेदन दिने म्याद थप भएको छ । कम्पनीको आईपीओमा अब असोज ५ गतेसम्म आवेदन दिन सकिने भएको छ ।<br />आइपिओ निष्कासन अवधि असोज २ गतेसम्मका लागि तय गरिएकोमा असोज १ गते सार्वजनिक विदा परेकाले असोज ५ गतेसम्म अवधि कायम गरिएको हो ।</p>\n\n\n\n<p>कम्पनीले सर्वसाधारणका लागि आईपीओ निष्काशन गरेको हो । सर्वसाधारण लगानीकर्ताका लागि ११ करोड ९० लाख ६४ हजार रुपैयाँबराबरको प्रतिकित्ता सय रुपैयाँ अंकित मूल्यका ११ लाख ९० हजार ६४० कित्ता शेयर निष्काशन गरेको हो ।</p>\n\n\n\n<p>लगानीकर्ताले न्यूनतम १० कित्ताका लागि आवेदन दिनु पर्नेछ भने अधिकतममा १० हजार कित्ताका लागि आवेदन दिन सक्नेछन् ।</p>",
  "content_text": "काठमाडौं सागर डिष्टिलरी लिमिटेडले भदौ ३० गतेदेखि निष्काशन तथा बिक्री खुला गरेको आईपीओमा आवेदन दिने म्याद थप भएको छ । कम्पनीको आईपीओमा अब असोज ५ गतेसम्म आवेदन दिन सकिने भएको छ । आइपिओ निष्कासन अवधि असोज २ गतेसम्मका लागि तय गरिएकोमा असोज १ गते सार्वजनिक विदा परेकाले असोज ५ गतेसम्म अवधि कायम गरिएको हो । कम्पनीले सर्वसाधारणका लागि आईपीओ निष्काशन गरेको हो । सर्वसाधारण लगानीकर्ताका लागि ११ करोड ९० लाख ६४ हजार रुपैयाँबराबरको प्रतिकित्ता सय रुपैयाँ अंकित मूल्यका ११ लाख ९० हजार ६४० कित्ता शेयर निष्काशन गरेको हो । लगानीकर्ताले न्यूनतम १० कित्ताका लागि आवेदन दिनु पर्नेछ भने अधिकतममा १० हजार कित्ताका लागि आवेदन दिन सक्नेछन् ।",
  "fetched_at": "2025-09-19T04:44:26.065037Z",
  "id": "513e926c15ab3ce3e77f1fca1eb88fef4291b8d5966fdbba41d81c46ba554d72",
  "images": [
    "https://newsofnepal.com/wp-content/uploads/2025/09/download-1-1-150x150.jpg"
  ],
  "lang": "ne",
  "published_at": "2025-09-19T04:34:18Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/download-1-1-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौंसागर डिष्टिलरी लिमिटेडले भदौ ३० गतेदेखि निष्काशन तथा बिक्री खुला गरेको आईपीओमा आवेदन दिने म्याद थप भएको छ । कम्पनीको आईपीओमा अब असोज ५ गतेसम्म आवेदन दिन सकिने भएको छ ।आइपिओ निष्कासन अवधि असोज २ गतेसम्मका लागि तय गरिएकोमा असोज १ गते सार्वजनिक विदा परेकाले असोज ५ गतेसम्म अवधि कायम गरिएको हो । कम्पनीले सर्वसाधारणका [&#8230;]",
  "tags": null,
  "title": "सागर डिष्टिलरीको आईपीओमा आवेदन दिने समय थपियो",
  "url": "https://newsofnepal.com/2025/09/19/732156/",
  "version": 1
}
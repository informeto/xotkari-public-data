{
  "byline": "दीपक ओली",
  "canonical_hash": "71d6b49b5926324b653fbf798efc08eb11004ef27934b311d14ec9063c751a2b",
  "content_html": "<img alt=\"\" class=\"attachment-full size-full wp-post-image\" height=\"600\" src=\"https://rajdhanidaily.com/wp-content/uploads/2025/09/pppp2021-08-18-08-50-36.jpeg\" style=\"float: left; margin: 0 15px 15px 0;\" width=\"1200\" />\n<p>धनगढी । जेन्जी आन्दोलनको क्रममा भदौ २४ गते आगजनी भएको मालोपत कार्यालय र नापी कार्यालय धनगढीको सम्पूर्ण सेवा सुरू हुन अझै एक हप्ता लाग्ने भएको हो । आगजनी र तोडफोड भएको यी दुबै कार्यालयको अहिले मर्मत चलिरहेको छ ।</p>\n\n\n\n<p>मालपोत कार्यालयको कोठा नम्बर १२ पूर्ण रुपले जलेकोले अहिले मर्मतको काम भइरहेको प्रमुख मालपोत अधिकृत प्रेमबहादुर दौल्यालले बताए । उनले कार्यालयमा रङ लगाउने काम सकेर कोठा मर्मत गर्ने काम भइरहेको बताए । मालपोत कार्यालयको वाइरिङ पूर्णरुपमा जलेर नष्ट भएकाले तुरून्तै सेवा सुरू गर्न समस्या भएको छ । दुई तले कार्यालय भवनमा आगलागीका कारण वायरिङ जलेर नष्ट भएको छ ।</p>\n\n\n\n<p>प्रमुख मालपोत अधिकृत दौल्यालले विद्युत बिना सेवा दिन नसकिने भएकाले वायरिङ गर्दासम्म करिब एक हप्ता लाग्न सक्ने बताएका छन् । कार्यालयमा कम्प्युटर समेत जलेकाले कम्प्युटर प्राप्त हुना साथ सेवा सञ्चालनमा सहज हुने बताए । ’हामीले अहिले रङ लगाउने काम सकेका छौँ । कोठा नम्बर १२ को मर्मत चलिरहेको छ,’ उनले भने, ’वायरिङ गर्न बाँकी नै छ। वायरिङ गरेपछि सेवा सुरू गर्न सहज हुन्छ । सबै सेवा सुरू गर्न एक हप्ता लाग्न सक्छ ।’</p>\n\n\n\n<p><strong>नापी कार्यालमा आंशिक सेवा सुरू<br /></strong>नापी कार्यालय धनगढीबाट भने आंशिक सेवा मात्रै सुरु भएको छ । कार्यालयको एक कोठमा आगजनी भएको थियो भने कम्प्युटर फुटाइएकाले सेवा सञ्चालनमा समस्यम भएको छ ।</p>\n\n\n\n<p>मालपोतको काम सुरू हुनासाथ नापीकाट दिइने सम्पूर्ण सेवा सुरू हुने प्रमुख मालपोत अधिकृत जनकराज भट्टले बताए । उनले नक्सा उतार र फिल्ड बुक उतारको काम भने सुरू भएको जानकारी दिए । ’हामीले नक्सा र फिल्ड बुक उतारको काम गर्न थालेका छौँ । कर्यालयका सम्पूर्ण कम्प्युटर र उपकरणमा क्षति भएको छ भने मालपोतको सेवा समेत सुरू नभएकाले हामीले पनि सबै सेवा सुरू गर्न सकेका छैनौँ,’ उनले भने, ’कम्प्युटर भयो र मालपोतको सेवा सुरू भयो भने हाम्रो कार्यालयको पनि सबै सेवा सुरू हुन्छन् ।’</p>\n\n\n\n<p>नापी र मालपोत कार्यालयका कम्प्युटर लगायतका उपकरणमा तोडफोड र आगजनी गरेर नष्ट भएका छन्। जसका कारण पनि सेवा सुचारू गर्न समस्या भएको अधिकारीहरूले बताएका छन् ।</p>\n\n\n\n<p><strong>सुदूरपश्चिमका १७ पालिका कार्यालयमा क्षति<br /></strong>जेन्जीको आन्दोलनले सुदूरपश्चिमका सार्वजनिक सम्पत्तिमा ठूलो क्षति पुग्यो । नेपाल नगरपालिका संघले संकलन गरेको तथ्यांकमा पनि यहाँका भौतिक संरचनामा ठूलो क्षति पुगेको उल्लेख छ । सुदूरपश्चिममा पाँच वटा नगरपालिकामा आगजनी भएको छ ।</p>\n\n\n\n<p>यस्तै जेन्जी आन्दोलनले क्षति पु¥याएका गाउँपालिका भवनको विवरण पनि सार्वजनिक भएको छ । गाउँपालिका राष्ट्रिय महासंघले जेनजी आन्दोलनका कारण क्षति पुगेका गाउँपालिका, वडा कार्यालय र जनप्रतिनिधिका घरहरूको तथ्यांक सार्वजनिक गरेको हो ।</p>\n\n\n\n<p>तथ्यांकअनुसार सुदूरपश्चिम प्रदेशमा गाउँपालिकाको प्रशासनिक भवन १ पूर्ण र ५ आंशिक रूपमा क्षति भएको छ । वडा कार्यालयको भवन १३ आंशिक रूपमा क्षति भएको छ । यस प्रदेशमा जनप्रतिनिधिको २ घर पूर्णरूपमा क्षति भएको छ ।</p>\n\n\n\n<p>गाउँपालिका राष्ट्रिय महासंघले घटनाको निन्दा गर्दै यस्ता गतिविधिले स्थानीय सरकारको कार्य सञ्चालनमा बाधा पुगेको बताएको छ । महासंघले सम्बन्धित निकायलाई घटनाको छानबिन गरी दोषीलाई कारबाही गर्न आग्रह गरेको छ ।</p>\n<p>The post <a href=\"https://rajdhanidaily.com/id/122194/\" rel=\"nofollow\">कैलालीमा मालपोत र नापीको सम्पूर्ण सेवा सुरु हुन अझै एक हप्ता लाग्ने</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "धनगढी । जेन्जी आन्दोलनको क्रममा भदौ २४ गते आगजनी भएको मालोपत कार्यालय र नापी कार्यालय धनगढीको सम्पूर्ण सेवा सुरू हुन अझै एक हप्ता लाग्ने भएको हो । आगजनी र तोडफोड भएको यी दुबै कार्यालयको अहिले मर्मत चलिरहेको छ । मालपोत कार्यालयको कोठा नम्बर १२ पूर्ण रुपले जलेकोले अहिले मर्मतको काम भइरहेको प्रमुख मालपोत अधिकृत प्रेमबहादुर दौल्यालले बताए । उनले कार्यालयमा रङ लगाउने काम सकेर कोठा मर्मत गर्ने काम भइरहेको बताए । मालपोत कार्यालयको वाइरिङ पूर्णरुपमा जलेर नष्ट भएकाले तुरून्तै सेवा सुरू गर्न समस्या भएको छ । दुई तले कार्यालय भवनमा आगलागीका कारण वायरिङ जलेर नष्ट भएको छ । प्रमुख मालपोत अधिकृत दौल्यालले विद्युत बिना सेवा दिन नसकिने भएकाले वायरिङ गर्दासम्म करिब एक हप्ता लाग्न सक्ने बताएका छन् । कार्यालयमा कम्प्युटर समेत जलेकाले कम्प्युटर प्राप्त हुना साथ सेवा सञ्चालनमा सहज हुने बताए । ’हामीले अहिले रङ लगाउने काम सकेका छौँ । कोठा नम्बर १२ को मर्मत चलिरहेको छ,’ उनले भने, ’वायरिङ गर्न बाँकी नै छ। वायरिङ गरेपछि सेवा सुरू गर्न सहज हुन्छ । सबै सेवा सुरू गर्न एक हप्ता लाग्न सक्छ ।’ नापी कार्यालमा आंशिक सेवा सुरू नापी कार्यालय धनगढीबाट भने आंशिक सेवा मात्रै सुरु भएको छ । कार्यालयको एक कोठमा आगजनी भएको थियो भने कम्प्युटर फुटाइएकाले सेवा सञ्चालनमा समस्यम भएको छ । मालपोतको काम सुरू हुनासाथ नापीकाट दिइने सम्पूर्ण सेवा सुरू हुने प्रमुख मालपोत अधिकृत जनकराज भट्टले बताए । उनले नक्सा उतार र फिल्ड बुक उतारको काम भने सुरू भएको जानकारी दिए । ’हामीले नक्सा र फिल्ड बुक उतारको काम गर्न थालेका छौँ । कर्यालयका सम्पूर्ण कम्प्युटर र उपकरणमा क्षति भएको छ भने मालपोतको सेवा समेत सुरू नभएकाले हामीले पनि सबै सेवा सुरू गर्न सकेका छैनौँ,’ उनले भने, ’कम्प्युटर भयो र मालपोतको सेवा सुरू भयो भने हाम्रो कार्यालयको पनि सबै सेवा सुरू हुन्छन् ।’ नापी र मालपोत कार्यालयका कम्प्युटर लगायतका उपकरणमा तोडफोड र आगजनी गरेर नष्ट भएका छन्। जसका कारण पनि सेवा सुचारू गर्न समस्या भएको अधिकारीहरूले बताएका छन् । सुदूरपश्चिमका १७ पालिका कार्यालयमा क्षति जेन्जीको आन्दोलनले सुदूरपश्चिमका सार्वजनिक सम्पत्तिमा ठूलो क्षति पुग्यो । नेपाल नगरपालिका संघले संकलन गरेको तथ्यांकमा पनि यहाँका भौतिक संरचनामा ठूलो क्षति पुगेको उल्लेख छ । सुदूरपश्चिममा पाँच वटा नगरपालिकामा आगजनी भएको छ । यस्तै जेन्जी आन्दोलनले क्षति पु¥याएका गाउँपालिका भवनको विवरण पनि सार्वजनिक भएको छ । गाउँपालिका राष्ट्रिय महासंघले जेनजी आन्दोलनका कारण क्षति पुगेका गाउँपालिका, वडा कार्यालय र जनप्रतिनिधिका घरहरूको तथ्यांक सार्वजनिक गरेको हो । तथ्यांकअनुसार सुदूरपश्चिम प्रदेशमा गाउँपालिकाको प्रशासनिक भवन १ पूर्ण र ५ आंशिक रूपमा क्षति भएको छ । वडा कार्यालयको भवन १३ आंशिक रूपमा क्षति भएको छ । यस प्रदेशमा जनप्रतिनिधिको २ घर पूर्णरूपमा क्षति भएको छ । गाउँपालिका राष्ट्रिय महासंघले घटनाको निन्दा गर्दै यस्ता गतिविधिले स्थानीय सरकारको कार्य सञ्चालनमा बाधा पुगेको बताएको छ । महासंघले सम्बन्धित निकायलाई घटनाको छानबिन गरी दोषीलाई कारबाही गर्न आग्रह गरेको छ । The post कैलालीमा मालपोत र नापीको सम्पूर्ण सेवा सुरु हुन अझै एक हप्ता लाग्ने appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-21T03:10:36.895549Z",
  "id": "dc1f48c0b3f05d200db59689d5fd838920a038e4b99fd7e093227ceb1331be8d",
  "images": [
    "https://rajdhanidaily.com/wp-content/uploads/2025/09/pppp2021-08-18-08-50-36.jpeg"
  ],
  "lang": "ne",
  "published_at": "2025-09-21T02:08:25Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"600\" src=\"https://rajdhanidaily.com/wp-content/uploads/2025/09/pppp2021-08-18-08-50-36.jpeg\" style=\"float: left; margin: 0 15px 15px 0;\" width=\"1200\" />धनगढी । जेन्जी आन्दोलनको क्रममा भदौ २४ गते आगजनी भएको मालोपत कार्यालय र नापी कार्यालय धनगढीको सम्पूर्ण सेवा सुरू हुन अझै एक हप्ता लाग्ने भएको हो । आगजनी र तोडफोड भएको यी दुबै कार्यालयको अहिले मर्मत चलिरहेको छ । मालपोत कार्यालयको कोठा नम्बर १२ पूर्ण रुपले जलेकोले अहिले मर्मतको काम भइरहेको प्रमुख मालपोत अधिकृत प्रेमबहादुर [&#8230;]</p>\n<p>The post <a href=\"https://rajdhanidaily.com/id/122194/\" rel=\"nofollow\">कैलालीमा मालपोत र नापीको सम्पूर्ण सेवा सुरु हुन अझै एक हप्ता लाग्ने</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "कैलालीमा मालपोत र नापीको सम्पूर्ण सेवा सुरु हुन अझै एक हप्ता लाग्ने",
  "url": "https://rajdhanidaily.com/id/122194/",
  "version": 1
}
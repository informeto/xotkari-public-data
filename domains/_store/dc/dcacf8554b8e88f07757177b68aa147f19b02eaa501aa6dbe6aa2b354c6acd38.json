{
  "byline": "नेपाल जापान",
  "canonical_hash": "0aec476920854bfe90f079c5fe3400731e1284dfc58b3a3b5ad304bca60de2ab",
  "content_html": "<p style=\"text-align: justify;\">नवनियुक्त प्रधानमन्त्री सुशीला कार्की र भारतीय प्रधानमन्त्री नरेन्द्र मोदीबीच फोनवार्ता भएको छ । फोन वार्तामा भारतीय प्रधानमन्त्रीले नेपालमा छिट्टै शान्ति पुनःस्थापना हुने विश्वास व्यक्त गर्नुभएको छ ।</p>\n<p style=\"text-align: justify;\">बिहिबार भएको दुई प्रधानमन्त्रीको टेलिफोन वार्तामा भारतीय प्रधानमन्त्रीले नेपालमा शान्ति र स्थिरता पुनर्स्थापना गर्ने प्रधानमन्त्री कार्कीको प्रयासमा समर्थन पनि जनाउनु भएको छ ।</p>\n<p style=\"text-align: justify;\">वार्ताका क्रममा प्रधानमन्त्री कार्कीले भारतीय प्रधानमन्त्री मोदीलाई उहाँको ७५औँ जन्मदिनको शुभकामना दिंदै नेपाल–भारतबीचको सदियौँ पुरानो र मैत्रिपूर्ण सम्बन्धको स्मरण गर्नुभएको थियो ।</p>\n<p style=\"text-align: justify;\">वार्तामा भारतीय प्रधानमन्त्री मोदीले नेपालका नवनियुक्त प्रधानमन्त्री कार्कीलाई बधाई ज्ञापन गर्दै असल छिमेकीका नाताले आगामी दिनमा पनि भारतले नेपाललाई निरन्तर सहयोग गर्ने बताउनुभएको थियो ।</p>\n<p style=\"text-align: justify;\">छिमेकी दुई देशका सरकार प्रमुखहरूबीच भएको वार्तामा नेपाल–भारत सम्बन्ध, द्विपक्षीय हित र साझा चासोलगायत विविध विषयमा कुराकानी भएको समेत परराष्ट्र मन्त्रालयले जनाएको छ ।</p>\n<p style=\"text-align: justify;\">प्रधानमन्त्री कार्कीसँग टेलिफोन वार्ता गरेपछि भारतीय प्रधानमन्त्री मोदीले सामाजिक सञ्जाल एक्समार्फत नेपालमा शान्ति पुनःस्थापनामा प्रधानमन्त्रीको प्रयासमा समर्थन रहेको जनाउनुभएको छ ।</p>\n<p>मोदीले असोज ३ गते नेपालले संविधान दिवस र राष्ट्रिय दिवसको रूपमा मनाउँदै आएको छ । मोदीले राष्ट्रिय दिवसको अवसरमा शुभकामना दिएको पनि उल्लेख गर्नुभएको छ ।</p>",
  "content_text": "नवनियुक्त प्रधानमन्त्री सुशीला कार्की र भारतीय प्रधानमन्त्री नरेन्द्र मोदीबीच फोनवार्ता भएको छ । फोन वार्तामा भारतीय प्रधानमन्त्रीले नेपालमा छिट्टै शान्ति पुनःस्थापना हुने विश्वास व्यक्त गर्नुभएको छ । बिहिबार भएको दुई प्रधानमन्त्रीको टेलिफोन वार्तामा भारतीय प्रधानमन्त्रीले नेपालमा शान्ति र स्थिरता पुनर्स्थापना गर्ने प्रधानमन्त्री कार्कीको प्रयासमा समर्थन पनि जनाउनु भएको छ । वार्ताका क्रममा प्रधानमन्त्री कार्कीले भारतीय प्रधानमन्त्री मोदीलाई उहाँको ७५औँ जन्मदिनको शुभकामना दिंदै नेपाल–भारतबीचको सदियौँ पुरानो र मैत्रिपूर्ण सम्बन्धको स्मरण गर्नुभएको थियो । वार्तामा भारतीय प्रधानमन्त्री मोदीले नेपालका नवनियुक्त प्रधानमन्त्री कार्कीलाई बधाई ज्ञापन गर्दै असल छिमेकीका नाताले आगामी दिनमा पनि भारतले नेपाललाई निरन्तर सहयोग गर्ने बताउनुभएको थियो । छिमेकी दुई देशका सरकार प्रमुखहरूबीच भएको वार्तामा नेपाल–भारत सम्बन्ध, द्विपक्षीय हित र साझा चासोलगायत विविध विषयमा कुराकानी भएको समेत परराष्ट्र मन्त्रालयले जनाएको छ । प्रधानमन्त्री कार्कीसँग टेलिफोन वार्ता गरेपछि भारतीय प्रधानमन्त्री मोदीले सामाजिक सञ्जाल एक्समार्फत नेपालमा शान्ति पुनःस्थापनामा प्रधानमन्त्रीको प्रयासमा समर्थन रहेको जनाउनुभएको छ । मोदीले असोज ३ गते नेपालले संविधान दिवस र राष्ट्रिय दिवसको रूपमा मनाउँदै आएको छ । मोदीले राष्ट्रिय दिवसको अवसरमा शुभकामना दिएको पनि उल्लेख गर्नुभएको छ ।",
  "fetched_at": "2025-09-18T08:29:01.633026Z",
  "id": "dcacf8554b8e88f07757177b68aa147f19b02eaa501aa6dbe6aa2b354c6acd38",
  "images": [],
  "lang": "ne",
  "published_at": "2025-09-18T08:11:26Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "नवनियुक्त प्रधानमन्त्री सुशीला कार्की र भारतीय प्रधानमन्त्री नरेन्द्र मोदीबीच फोनवार्ता भएको छ । फोन वार्तामा भारतीय प्रधानमन्त्रीले नेपालमा छिट्टै शान्ति पुनःस्थापना हुने विश्वास व्यक्त गर्नुभएको छ । बिहिबार भएको दुई प्रधानमन्त्रीको टेलिफोन वार्तामा भारतीय प्रधानमन्त्रीले नेपालमा शान्ति र स्थिरता पुनर्स्थापना गर्ने प्रधानमन्त्री कार्कीको प्रयासमा समर्थन पनि जनाउनु भएको छ । वार्ताका क्रममा प्रधानमन्त्री कार्कीले भारतीय &#8230;",
  "tags": null,
  "title": "नेपालमा छिट्टै शान्ति पुनःस्थापना हुने भारतको विश्वास",
  "url": "https://www.nepaljapan.com/09/18/681437/",
  "version": 1
}
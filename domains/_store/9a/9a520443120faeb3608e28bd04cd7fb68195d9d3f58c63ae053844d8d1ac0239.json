{
  "byline": "किशोर पन्थी",
  "canonical_hash": "21717dcf05c8d0154f990cceb9baceb6a30e25a3cc6846f38ccd282564d70696",
  "content_html": "<p>नेपालमा भएको पछिल्लो प्रदर्शन र हिंशालाई कारण देखाउँदै क्यानडाद्वारा कैयन नेपालीहरुका भिसा अस्वीकार गरिएको छ । क्यानडा घुम्न र अध्ययनका लागि जान आवेदन दिएका नेपालीहका भिसा नेपालको पछिल्लो घटनाक्रमपछि उल्लेख्य रुपमा अस्वीकार गरिएको छ ।</p>\n<p>भिसा अस्वीकृतिपछि इमिग्रेशन, रिफ्युजी एण्ड सिजिटनसिप क्यानडाले आवेदकलाई दिएको र खसोखासले प्राप्त पत्रमा भनिएको छ, &#8220;सेप्टेम्बर २०२५ मा आवेदक नागरिक रहेको देशमा ठूलो हिंसात्मक विरोध प्रदर्शनहरू भए तथा सुरक्षा र वित्तीय स्थितिमा गम्भीर गिरावट आयो। आवेदकको वर्तमान परिस्थिति र हालको देशको अवस्थामा क्यानडामा पारिवारिक सम्बन्ध र आर्थिक अवसरहरूको तुलनामा क्यानडाबाट प्रस्थान गर्न प्रेरित गर्ने पर्याप्त सम्बन्धहरू छन् भन्ने कुरामा म सन्तुष्ट छैन।&#8221;</p>\n<figure class=\"wp-caption alignnone\" id=\"attachment_224696\" style=\"width: 810px;\"><img alt=\"\" class=\"size-full wp-image-224696\" height=\"289\" src=\"https://i0.wp.com/www.khasokhas.com/wp-content/uploads/2025/09/491ab37d-1572-4411-a291-eeb31b979165.jpg?resize=720%2C289&#038;ssl=1\" width=\"720\" /><figcaption class=\"wp-caption-text\" id=\"caption-attachment-224696\">नेपालमा भएको पछिल्लो प्रदर्शन र हिंशालाई कारण देखाउँदै क्यानडाद्वारा भिसा अस्वीकार गरिएको पत्र</figcaption></figure>\n<p>भिसाबारे निर्णय गर्ने अधिकारीको नोटमा नेपालको देशको अवस्थालाई उद्धृत गर्दै भिसा अस्वीकार गरिएपछि आवेदकहरु चिन्तित भएका छन् । नेपालीको क्यानडाको भिसाको निर्णय सामान्यतया बैंकक र सिंगापुरमा रहेको क्यानेडियन भिसा अफिसले गर्दै आएको छ । कतिपय क्यानढडाको विद्यार्थी भिसाका नेपाली आवेदकको भिसा समेत नेपालको देशको अवस्थालाई उद्धृत गर्दै अस्वीकार गरेपछि क्यानडामा अध्ययनको सपना देखेका विद्यार्थीहरु समेत चिन्तित भएका छन् ।</p>\n<p>अन्य देशले पनि नेपालको पछिल्लो अवस्थाका आधारमा भिसा अस्वीकार गरिरहेका जानकारीहरु प्राप्त भएका छन् । पछिल्लो तथ्यांक अनुशार पनि नेपालको पासपोर्ट विश्वका टपटेन कमजोर पासपोर्टहरुमा पर्दै आएको छ ।</p>\n<p>हेन्ले ग्लोबलको तथ्यांक अनुशार विश्वका पासपोर्टहरुको नम्बरमा नेपाल एकसय नम्बरमा पर्छ भने टपटेन कमजोर पासपोर्ट भएका विश्वका देशहरु अफगानिस्तान, सिरिया, इराक, यमन, पाकिस्तान, सोमालियापछि नेपालको पासपोर्टपर्छ भने प्यालेष्टाइन, नर्थ कोरिया र लिबियाका पासपोर्टहरु नेपालको भन्दा बलियोमा पर्छन् ।</p>\n<p>&nbsp;</p>",
  "content_text": "नेपालमा भएको पछिल्लो प्रदर्शन र हिंशालाई कारण देखाउँदै क्यानडाद्वारा कैयन नेपालीहरुका भिसा अस्वीकार गरिएको छ । क्यानडा घुम्न र अध्ययनका लागि जान आवेदन दिएका नेपालीहका भिसा नेपालको पछिल्लो घटनाक्रमपछि उल्लेख्य रुपमा अस्वीकार गरिएको छ । भिसा अस्वीकृतिपछि इमिग्रेशन, रिफ्युजी एण्ड सिजिटनसिप क्यानडाले आवेदकलाई दिएको र खसोखासले प्राप्त पत्रमा भनिएको छ, “सेप्टेम्बर २०२५ मा आवेदक नागरिक रहेको देशमा ठूलो हिंसात्मक विरोध प्रदर्शनहरू भए तथा सुरक्षा र वित्तीय स्थितिमा गम्भीर गिरावट आयो। आवेदकको वर्तमान परिस्थिति र हालको देशको अवस्थामा क्यानडामा पारिवारिक सम्बन्ध र आर्थिक अवसरहरूको तुलनामा क्यानडाबाट प्रस्थान गर्न प्रेरित गर्ने पर्याप्त सम्बन्धहरू छन् भन्ने कुरामा म सन्तुष्ट छैन।” नेपालमा भएको पछिल्लो प्रदर्शन र हिंशालाई कारण देखाउँदै क्यानडाद्वारा भिसा अस्वीकार गरिएको पत्र भिसाबारे निर्णय गर्ने अधिकारीको नोटमा नेपालको देशको अवस्थालाई उद्धृत गर्दै भिसा अस्वीकार गरिएपछि आवेदकहरु चिन्तित भएका छन् । नेपालीको क्यानडाको भिसाको निर्णय सामान्यतया बैंकक र सिंगापुरमा रहेको क्यानेडियन भिसा अफिसले गर्दै आएको छ । कतिपय क्यानढडाको विद्यार्थी भिसाका नेपाली आवेदकको भिसा समेत नेपालको देशको अवस्थालाई उद्धृत गर्दै अस्वीकार गरेपछि क्यानडामा अध्ययनको सपना देखेका विद्यार्थीहरु समेत चिन्तित भएका छन् । अन्य देशले पनि नेपालको पछिल्लो अवस्थाका आधारमा भिसा अस्वीकार गरिरहेका जानकारीहरु प्राप्त भएका छन् । पछिल्लो तथ्यांक अनुशार पनि नेपालको पासपोर्ट विश्वका टपटेन कमजोर पासपोर्टहरुमा पर्दै आएको छ । हेन्ले ग्लोबलको तथ्यांक अनुशार विश्वका पासपोर्टहरुको नम्बरमा नेपाल एकसय नम्बरमा पर्छ भने टपटेन कमजोर पासपोर्ट भएका विश्वका देशहरु अफगानिस्तान, सिरिया, इराक, यमन, पाकिस्तान, सोमालियापछि नेपालको पासपोर्टपर्छ भने प्यालेष्टाइन, नर्थ कोरिया र लिबियाका पासपोर्टहरु नेपालको भन्दा बलियोमा पर्छन् ।",
  "fetched_at": "2025-09-20T11:39:30.144496Z",
  "id": "9a520443120faeb3608e28bd04cd7fb68195d9d3f58c63ae053844d8d1ac0239",
  "images": [
    "https://i0.wp.com/www.khasokhas.com/wp-content/uploads/2025/09/491ab37d-1572-4411-a291-eeb31b979165.jpg?resize=720%2C289&#038;ssl=1"
  ],
  "lang": "ne",
  "published_at": "2025-09-20T11:32:27Z",
  "source": {
    "domain": "khasokhas.com",
    "id": "khasokhas",
    "name": "khasokhas.com"
  },
  "summary": "नेपालमा भएको पछिल्लो प्रदर्शन र हिंशालाई कारण देखाउँदै क्यानडाद्वारा कैयन नेपालीहरुका भिसा अस्वीकार गरिएको छ । क्यानडा घुम्न र अध्ययनका लागि जान आवेदन दिएका नेपालीहका भिसा नेपालको पछिल्लो घटनाक्रमपछि उल्लेख्य रुपमा अस्वीकार गरिएको छ । भिसा अस्वीकृतिपछि इमिग्रेशन, रिफ्युजी एण्ड सिजिटनसिप क्यानडाले आवेदकलाई दिएको र खसोखासले प्राप्त पत्रमा भनिएको छ, &#8220;सेप्टेम्बर २०२५ मा आवेदक नागरिक [&#8230;]",
  "tags": null,
  "title": "हिंशात्मक प्रदर्शनलाई कारण देखाउँदै क्यानडाद्वारा नेपालीहरुका भिसा अस्वीकार",
  "url": "https://www.khasokhas.com/224694",
  "version": 1
}
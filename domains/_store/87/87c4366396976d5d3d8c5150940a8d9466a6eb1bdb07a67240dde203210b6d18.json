{
  "byline": "नागरिक",
  "canonical_hash": "94f261ba7231becd11c64d78bdddf0fad5a89473feaf06a11efcaf7a37b4d13e",
  "content_html": "<p><img alt=\"\" src=\"https://images.nagariknewscdn.com/2024/third-party/1741585916_sushila%20karki.jpg\" /></p><p>सरकारले आज मन्त्रिपरिषद विस्तारको तयारी गरिरहेको छ । नयाँ मन्त्रिमण्डलमा को को सहभागी हुने भन्ने चर्चा चलिरहँदा विभिन्न नाम चर्चामा आएका छन् ।  </p><p>नयाँ मन्त्रीमा महावीर पुन, जगदीश खरेल, मोहना अन्सारी, अनिल सिन्हासहितको नाम चर्चामा छ । प्रधानमन्त्री सुशीला कार्कीले समाजमा प्रतिष्ठित विभिन्न क्षेत्रका व्यक्तिलाई नेतृत्व लिन आग्रह गर्दै आएकी छन् । उनले गरेको आग्रहलाई केहीले अस्वीकार गरेको पनि पाइएको छ।</p><p>जसमा मोहना अन्सारीको नाम चर्चामा छ । अन्सारी राष्ट्रिय मानव अधिकार आयोगको पूर्वसदस्य हुन् । त्यस्तै वैज्ञानिक पुन राष्ट्रिय आविष्कार केन्द्रका अध्यक्ष हुन् । खरेल इमेज च्यानलका प्रधान सम्पादक हुन भने सिन्हा पूर्व न्यायाधीश हुन ।</p>",
  "content_text": "सरकारले आज मन्त्रिपरिषद विस्तारको तयारी गरिरहेको छ । नयाँ मन्त्रिमण्डलमा को को सहभागी हुने भन्ने चर्चा चलिरहँदा विभिन्न नाम चर्चामा आएका छन् । नयाँ मन्त्रीमा महावीर पुन, जगदीश खरेल, मोहना अन्सारी, अनिल सिन्हासहितको नाम चर्चामा छ । प्रधानमन्त्री सुशीला कार्कीले समाजमा प्रतिष्ठित विभिन्न क्षेत्रका व्यक्तिलाई नेतृत्व लिन आग्रह गर्दै आएकी छन् । उनले गरेको आग्रहलाई केहीले अस्वीकार गरेको पनि पाइएको छ। जसमा मोहना अन्सारीको नाम चर्चामा छ । अन्सारी राष्ट्रिय मानव अधिकार आयोगको पूर्वसदस्य हुन् । त्यस्तै वैज्ञानिक पुन राष्ट्रिय आविष्कार केन्द्रका अध्यक्ष हुन् । खरेल इमेज च्यानलका प्रधान सम्पादक हुन भने सिन्हा पूर्व न्यायाधीश हुन ।",
  "fetched_at": "2025-09-21T11:52:43.702761Z",
  "id": "87c4366396976d5d3d8c5150940a8d9466a6eb1bdb07a67240dde203210b6d18",
  "images": [
    "https://images.nagariknewscdn.com/2024/third-party/1741585916_sushila%20karki.jpg"
  ],
  "lang": "ne",
  "published_at": "2025-09-21T10:54:57Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "नयाँ मन्त्रीमा महावीर पुन, जगदीश खरेल, मोहना अन्सारी, अनिल सिन्हासहितको नाम चर्चामा छ । प्रधानमन्त्री सुशीला कार्कीले समाजमा प्रतिष्ठित विभिन्न क्षेत्रका व्यक्तिलाई नेतृत्व लिन आग्रह गर्दै आएकी छन् ।...",
  "tags": null,
  "title": "नयाँ मन्त्रीमा महावीर पुन, जगदीश खरेल, मोहना अन्सारी, अनिल सिन्हासहितको चर्चा",
  "url": "https://nagariknews.nagariknetwork.com/politics/discussions-include-mahavir-pun-jagdish-kharel-mohana-ansari-and-anil-sinha-among-the-new-ministers-68-31.html",
  "version": 1
}
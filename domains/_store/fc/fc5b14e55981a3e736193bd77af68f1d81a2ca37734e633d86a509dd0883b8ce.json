{
  "byline": "बिमला पाण्डे",
  "canonical_hash": "c0a788dccb1bae825c39ef98bbde5f078b7511ebade479605910b6e7357792b7",
  "content_html": "<img alt=\"\" class=\"attachment-full size-full wp-post-image\" height=\"308\" src=\"https://rajdhanidaily.com/wp-content/uploads/2025/09/jen-ji-sahid.jpg\" style=\"float: left; margin: 0 15px 15px 0;\" width=\"653\" />\n<p>सिन्धुली । जेनजी आन्दोलनमा सिन्धुलीका तीनजनाले ज्यान गुमाएका छन । भ्रष्टाचार विरुद्ध भदौ २३ र २४ गते भएको आन्दोलनका क्रममा जिल्लाका तीन जनाले ज्यान गुमाएका हुन । यस्तै तीन जना घाईते भएका छन ।</p>\n\n\n\n<p>आन्दोलनका क्रममा मृत्यु हुनेमा एकजना सुरक्षाकर्मी र दुई जना जेनजी युवा रहेका छन । काठमान्डौंको बानेश्वरमा भदौ २३ गते भएको आन्दोलनका क्रममा गोली लागेर गोलन्जोर गाउँपालिका वडा नं. १ का रोशन न्यौपानेको प्रहरीको गोली लागेर मृत्यु भएको छ ।</p>\n\n\n\n<p>यस्तै, तिनपाटन गाउँपालिका वडा नं. ६ का दिपेश सुनुवार भदौ २३ को प्रदर्शनपछि बेपत्ता भएका थिए । परिवारको खोजतलासपछि उनलाई छातीमा गोली लागेर मृत्यु भएको अवस्थामा फेला पारिएको छ । उनको उपचारको क्रममा त्रिवि शिक्षण अस्पतालमा मृत्यु भएको पुष्टि भएको छ ।</p>\n\n\n\n<p>दुधौली नगरपालिका–८ का प्रहरी सहायक निरीक्षक मिलन रायको आन्दोलनकै क्रममा आन्दोलनकारीको कुटपिटबाट मृत्यु भएको छ । उनलाई काठमान्डौका डिएपी भन्दै कुटपिट गरेका थिए । प्रहरी वृत्त महाराजगञ्जमा आगजनीपछि उनलाई कुटपिट गर्दा उनी घाइते भई ज्यान गुमाएका थिए । राय अपराध अनुसन्धान शाखामा कार्यरत थिए ।</p>\n\n\n\n<p>यस्तै आन्दोलनका क्रममा गोलन्जोर गाउँपालिका वडा नं.३ का नविन तामाङ, गोलन्जोर गाउँपालिका वडा नं. १ का तिलक मगर र सिन्धुलीका मदन कार्की घाइते भएको खुलेको छ । आन्दोलनका क्रममा मृत्यु हुनेको संख्या हालसम्म ७२ पुगेको छ । तीमध्ये ५९ जना प्रदर्शनकारी, १० जना कैदीबन्दी र ३ जना सुरक्षाकर्मी रहेका छन् ।</p>\n<p>The post <a href=\"https://rajdhanidaily.com/id/121955/\" rel=\"nofollow\">जेनजी आन्दोलनमा सिन्धुलीका तीनजनाले ज्यान गुमाए</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "सिन्धुली । जेनजी आन्दोलनमा सिन्धुलीका तीनजनाले ज्यान गुमाएका छन । भ्रष्टाचार विरुद्ध भदौ २३ र २४ गते भएको आन्दोलनका क्रममा जिल्लाका तीन जनाले ज्यान गुमाएका हुन । यस्तै तीन जना घाईते भएका छन । आन्दोलनका क्रममा मृत्यु हुनेमा एकजना सुरक्षाकर्मी र दुई जना जेनजी युवा रहेका छन । काठमान्डौंको बानेश्वरमा भदौ २३ गते भएको आन्दोलनका क्रममा गोली लागेर गोलन्जोर गाउँपालिका वडा नं. १ का रोशन न्यौपानेको प्रहरीको गोली लागेर मृत्यु भएको छ । यस्तै, तिनपाटन गाउँपालिका वडा नं. ६ का दिपेश सुनुवार भदौ २३ को प्रदर्शनपछि बेपत्ता भएका थिए । परिवारको खोजतलासपछि उनलाई छातीमा गोली लागेर मृत्यु भएको अवस्थामा फेला पारिएको छ । उनको उपचारको क्रममा त्रिवि शिक्षण अस्पतालमा मृत्यु भएको पुष्टि भएको छ । दुधौली नगरपालिका–८ का प्रहरी सहायक निरीक्षक मिलन रायको आन्दोलनकै क्रममा आन्दोलनकारीको कुटपिटबाट मृत्यु भएको छ । उनलाई काठमान्डौका डिएपी भन्दै कुटपिट गरेका थिए । प्रहरी वृत्त महाराजगञ्जमा आगजनीपछि उनलाई कुटपिट गर्दा उनी घाइते भई ज्यान गुमाएका थिए । राय अपराध अनुसन्धान शाखामा कार्यरत थिए । यस्तै आन्दोलनका क्रममा गोलन्जोर गाउँपालिका वडा नं.३ का नविन तामाङ, गोलन्जोर गाउँपालिका वडा नं. १ का तिलक मगर र सिन्धुलीका मदन कार्की घाइते भएको खुलेको छ । आन्दोलनका क्रममा मृत्यु हुनेको संख्या हालसम्म ७२ पुगेको छ । तीमध्ये ५९ जना प्रदर्शनकारी, १० जना कैदीबन्दी र ३ जना सुरक्षाकर्मी रहेका छन् । The post जेनजी आन्दोलनमा सिन्धुलीका तीनजनाले ज्यान गुमाए appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-16T23:39:12.647993Z",
  "id": "fc5b14e55981a3e736193bd77af68f1d81a2ca37734e633d86a509dd0883b8ce",
  "images": [
    "https://rajdhanidaily.com/wp-content/uploads/2025/09/jen-ji-sahid.jpg"
  ],
  "lang": "ne",
  "published_at": "2025-09-16T23:26:47Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"308\" src=\"https://rajdhanidaily.com/wp-content/uploads/2025/09/jen-ji-sahid.jpg\" style=\"float: left; margin: 0 15px 15px 0;\" width=\"653\" />सिन्धुली । जेनजी आन्दोलनमा सिन्धुलीका तीनजनाले ज्यान गुमाएका छन । भ्रष्टाचार विरुद्ध भदौ २३ र २४ गते भएको आन्दोलनका क्रममा जिल्लाका तीन जनाले ज्यान गुमाएका हुन । यस्तै तीन जना घाईते भएका छन । आन्दोलनका क्रममा मृत्यु हुनेमा एकजना सुरक्षाकर्मी र दुई जना जेनजी युवा रहेका छन । काठमान्डौंको बानेश्वरमा भदौ २३ गते भएको आन्दोलनका [&#8230;]</p>\n<p>The post <a href=\"https://rajdhanidaily.com/id/121955/\" rel=\"nofollow\">जेनजी आन्दोलनमा सिन्धुलीका तीनजनाले ज्यान गुमाए</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "जेनजी आन्दोलनमा सिन्धुलीका तीनजनाले ज्यान गुमाए",
  "url": "https://rajdhanidaily.com/id/121955/",
  "version": 1
}
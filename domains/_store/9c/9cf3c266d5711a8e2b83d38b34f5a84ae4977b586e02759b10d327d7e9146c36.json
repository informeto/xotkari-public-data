{
  "byline": "नागरिक",
  "canonical_hash": "e9ac53eebbf8a667af458d5f79e55ad6917a8b9b402434a2b62c020e536434a2",
  "content_html": "<p><img alt=\"\" src=\"https://images.nagariknewscdn.com/2025/third-party/1757756369_Flim11.jpg\" /></p><p>जेन-जीको प्रदर्शनपछि उत्पन्न परिस्थितिले चलिरहेका मात्र होइनन् छायांकनमा रहेका फिल्म पनि रोकिएका छन् ।  </p><p>फिल्म ‘कुमारी’को काठमाडौं आसपासमा भइरहेको सुटिङ रोकिएको छ ।</p><p>दीपेन्द्र के खनाल निर्देशित फिल्म ‘क्याप्टेन साब’ छायांकनको अन्तिम चरणतिर थियो । तर आन्दोलनका कारण बाँकी सुटिङ केही प्रभावित भएको छ ‌।</p><p>फिल्म ‘३६ को आँकडा’ पनि आन्दोलनकै कारण स्थगित भयो । अभिनेत्री पूजा शर्माका अनुसार रोकिएको फिल्मको बाँकी सुटिङ चाँडै हुनेछ ।  </p><p>मरिचमान श्रेष्ठ (बल्छी धूर्वे)ले निर्देशन गरेको फिल्म ‘गोबर गणेश’ रोकिएको छ भने, चन्द्र पन्त निर्देशित फिल्म ‘आ बाट आमा’, लक्ष्मण रिजाल निर्देशित ‘काजी’, अर्जुन घिमिरे निर्देशित ‘झरी पछिको इन्द्रेणी’, रामकृष्ण ढकालको ‘मालती मंगले’ लगायतका फिल्मका सुटिङ पनि प्रभावित बनेका छन् ।</p>",
  "content_text": "जेन-जीको प्रदर्शनपछि उत्पन्न परिस्थितिले चलिरहेका मात्र होइनन् छायांकनमा रहेका फिल्म पनि रोकिएका छन् । फिल्म ‘कुमारी’को काठमाडौं आसपासमा भइरहेको सुटिङ रोकिएको छ । दीपेन्द्र के खनाल निर्देशित फिल्म ‘क्याप्टेन साब’ छायांकनको अन्तिम चरणतिर थियो । तर आन्दोलनका कारण बाँकी सुटिङ केही प्रभावित भएको छ ‌। फिल्म ‘३६ को आँकडा’ पनि आन्दोलनकै कारण स्थगित भयो । अभिनेत्री पूजा शर्माका अनुसार रोकिएको फिल्मको बाँकी सुटिङ चाँडै हुनेछ । मरिचमान श्रेष्ठ (बल्छी धूर्वे)ले निर्देशन गरेको फिल्म ‘गोबर गणेश’ रोकिएको छ भने, चन्द्र पन्त निर्देशित फिल्म ‘आ बाट आमा’, लक्ष्मण रिजाल निर्देशित ‘काजी’, अर्जुन घिमिरे निर्देशित ‘झरी पछिको इन्द्रेणी’, रामकृष्ण ढकालको ‘मालती मंगले’ लगायतका फिल्मका सुटिङ पनि प्रभावित बनेका छन् ।",
  "fetched_at": "2025-09-16T01:42:06.134410Z",
  "id": "9cf3c266d5711a8e2b83d38b34f5a84ae4977b586e02759b10d327d7e9146c36",
  "images": [
    "https://images.nagariknewscdn.com/2025/third-party/1757756369_Flim11.jpg"
  ],
  "lang": "ne",
  "published_at": "2025-09-13T09:40:04Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "जेन-जीको प्रदर्शनपछि उत्पन्न परिस्थितिले चलिरहेका मात्र होइनन् छायांकनमा रहेका फिल्म पनि रोकिएका छन् ।...",
  "tags": null,
  "title": "जेन-जी प्रदर्शनले सुटिङ भइरहेका फिल्म रोकिए",
  "url": "https://nagariknews.nagariknetwork.com/arts/film-shooting-halted-due-to-gen-g-protests-48-80.html",
  "version": 1
}
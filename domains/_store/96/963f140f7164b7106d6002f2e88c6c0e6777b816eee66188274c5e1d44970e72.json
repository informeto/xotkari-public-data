{
  "byline": "न्युज अफ नेपाल",
  "canonical_hash": "ac7b4e9067a5970ab566fb72fb5595a4b4b001fb1ceeb2f546887ff7b56291d8",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/WhatsApp-Image-2025-09-18-at-17.38.46-150x150.jpeg\" style=\"display: block; margin-bottom: 5px; clear: both;\" width=\"150\" />\n<p>काठमाडौँ<br />हालैका आन्दोलनका कारण मुलुकका भौतिक संरचनामा व्यापक क्षति पुगेको अवस्थामा पुनर्निर्माणका लागि निजी क्षेत्रको ऐतिहासिक योगदान सुरु भएको छ । ओम शिवम पाइप्स एण्ड फिटिङ्स र मेरीगोल्ड फर्निचर अन्तर्गतको लक्ष्मी टेक्नोप्लास्ट लिमिटेडले आगामी तीन महिनासम्मको आफ्नो कुल बिक्री रकमको १ प्रतिशत राष्ट्र पुनर्निर्माणमा सहयोग गर्ने निर्णय गरेको छ ।</p>\n\n\n\n<p>“हाम्रा संरचना हामी आफैं बनाउँछौं” भन्ने राष्ट्रिय नारालाई आत्मसात गर्दै कम्पनीले यो कदमलाई सामाजिक उत्तरदायित्वसँगै आत्मनिर्भरता र राष्ट्रिय एकतालाई बल पु¥याउने अवसरका रूपमा लिएको छ । यसमार्फत क्षतिग्रस्त संरचनाको पुनःनिर्माणसँगै देशभर सकारात्मक ऊर्जा फैलिने अपेक्षा गरिएको छ ।</p>\n\n\n\n<p>लक्ष्मी टेक्नोप्लास्टका प्रबन्ध निर्देशक श्री अञ्जनी नन्दन मारुले भन्नुभयो, “यो हाम्रो देश हो, यसको सम्पत्ति र संरचना हाम्रो गौरव हो। हामी पुनर्निर्माणका हरेक प्रयासमा पूर्ण समर्पणसहित अघि बढ्न तयार छौं। यही हाम्रो दायित्व र प्रतिबद्धता हो ।”</p>\n\n\n\n<p>निकट भविष्यमा सर्वसाधारणका लागि शेयर निष्काशन गर्ने तयारीमा रहेको कम्पनीले यो निर्णयमार्फत आफ्नो सामाजिक उत्तरदायित्वलाई अझ सशक्त तुल्याएको छ । यस ऐतिहासिक पहलले मुलुकको पुनर्निर्माणमा निजी क्षेत्रको सक्रियता र नेतृत्वलाई नयाँ उचाइमा पु¥याउने अपेक्षा गरिएको छ ।</p>",
  "content_text": "काठमाडौँ हालैका आन्दोलनका कारण मुलुकका भौतिक संरचनामा व्यापक क्षति पुगेको अवस्थामा पुनर्निर्माणका लागि निजी क्षेत्रको ऐतिहासिक योगदान सुरु भएको छ । ओम शिवम पाइप्स एण्ड फिटिङ्स र मेरीगोल्ड फर्निचर अन्तर्गतको लक्ष्मी टेक्नोप्लास्ट लिमिटेडले आगामी तीन महिनासम्मको आफ्नो कुल बिक्री रकमको १ प्रतिशत राष्ट्र पुनर्निर्माणमा सहयोग गर्ने निर्णय गरेको छ । “हाम्रा संरचना हामी आफैं बनाउँछौं” भन्ने राष्ट्रिय नारालाई आत्मसात गर्दै कम्पनीले यो कदमलाई सामाजिक उत्तरदायित्वसँगै आत्मनिर्भरता र राष्ट्रिय एकतालाई बल पु¥याउने अवसरका रूपमा लिएको छ । यसमार्फत क्षतिग्रस्त संरचनाको पुनःनिर्माणसँगै देशभर सकारात्मक ऊर्जा फैलिने अपेक्षा गरिएको छ । लक्ष्मी टेक्नोप्लास्टका प्रबन्ध निर्देशक श्री अञ्जनी नन्दन मारुले भन्नुभयो, “यो हाम्रो देश हो, यसको सम्पत्ति र संरचना हाम्रो गौरव हो। हामी पुनर्निर्माणका हरेक प्रयासमा पूर्ण समर्पणसहित अघि बढ्न तयार छौं। यही हाम्रो दायित्व र प्रतिबद्धता हो ।” निकट भविष्यमा सर्वसाधारणका लागि शेयर निष्काशन गर्ने तयारीमा रहेको कम्पनीले यो निर्णयमार्फत आफ्नो सामाजिक उत्तरदायित्वलाई अझ सशक्त तुल्याएको छ । यस ऐतिहासिक पहलले मुलुकको पुनर्निर्माणमा निजी क्षेत्रको सक्रियता र नेतृत्वलाई नयाँ उचाइमा पु¥याउने अपेक्षा गरिएको छ ।",
  "fetched_at": "2025-09-18T12:45:27.052367Z",
  "id": "963f140f7164b7106d6002f2e88c6c0e6777b816eee66188274c5e1d44970e72",
  "images": [
    "https://newsofnepal.com/wp-content/uploads/2025/09/WhatsApp-Image-2025-09-18-at-17.38.46-150x150.jpeg"
  ],
  "lang": "ne",
  "published_at": "2025-09-18T12:23:12Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/WhatsApp-Image-2025-09-18-at-17.38.46-150x150.jpeg\" style=\"display: block; margin-bottom: 5px; clear: both;\" width=\"150\" />काठमाडौँहालैका आन्दोलनका कारण मुलुकका भौतिक संरचनामा व्यापक क्षति पुगेको अवस्थामा पुनर्निर्माणका लागि निजी क्षेत्रको ऐतिहासिक योगदान सुरु भएको छ । ओम शिवम पाइप्स एण्ड फिटिङ्स र मेरीगोल्ड फर्निचर अन्तर्गतको लक्ष्मी टेक्नोप्लास्ट लिमिटेडले आगामी तीन महिनासम्मको आफ्नो कुल बिक्री रकमको १ प्रतिशत राष्ट्र पुनर्निर्माणमा सहयोग गर्ने निर्णय गरेको छ । “हाम्रा संरचना हामी आफैं बनाउँछौं” भन्ने [&#8230;]",
  "tags": null,
  "title": "आन्दोलनपश्चात पुनर्निर्माणमा लक्ष्मी टेक्नोप्लास्टको ऐतिहासिक योगदान",
  "url": "https://newsofnepal.com/2025/09/18/732047/",
  "version": 1
}
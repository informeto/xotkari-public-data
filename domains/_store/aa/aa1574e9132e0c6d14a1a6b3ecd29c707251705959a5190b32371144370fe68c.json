{
  "byline": "नेपालन्युज",
  "canonical_hash": "b48f96dfa0fff51047fe5348ce76ef0c616b741ee58a208bbcfc8fd1d41243d0",
  "content_html": "<p><strong>कञ्चनपुर।</strong> शुक्लाफाँटा नगरपालिका–१० झलारीमा आज सम्पन्न निःशुल्क आँखा शिविरबाट पाँच सय ६५ जना लाभान्वित भएका छन् ।</p>\n\n\n\n<pre class=\"wp-block-code\"><code>नेपाल नेत्रज्योति सङ्घ गेटा आँखा अस्पताल र शुक्लाफाँटा–१० वडा कार्यालयको सहकार्यमा शिविर सञ्चालन गरिएको हो । गेटा आँखा अस्पतालका नेत्र अधिकृत नरेन्द्र विष्टका अनुसार जाँचका लागि आएका बिरामीमध्ये ८९ जनामा मोतियाविन्दुको समस्या देखिएको छ ।\n\n“मोतियाविन्दु भएका बिरामीको निःशुल्क शल्यक्रियाको व्यवस्था मिलाइएका छौँ”, उनले भने, “आइतबार, मङ्गलबार र बुधबार गरी तीन दिनमा शल्यक्रिया गरिने छ ।” बिरामीलाई अस्पतालसम्म ल्याउन–लैजान गाडीको व्यवस्था गरिएको उनले जानकारी दिए । शिविरमा उपचारका लागि आएका एक सय ७९ जनालाई निःशुल्क चश्मा वितरण गरिएको छ भने चार सय ७४ जनालाई परामर्शसहित औषधि वितरण गरिएको नेत्र अधिकृत विष्टले बताए ।\n\nवडाध्यक्ष लालबहादुर ऐरका अनुसार निःशुल्क आँखा शिविरबाट वडाभित्रका मात्र नभई आसपासका बासिन्दाले लाभ लिएका छन् । उनले शिविरमा महिलाको सहभागिता पुरुषको तुलनामा तीन गुणा बढी रहेको उल्लेख गरे । </code></pre>\n\n\n\n<p> </p>",
  "content_text": "कञ्चनपुर। शुक्लाफाँटा नगरपालिका–१० झलारीमा आज सम्पन्न निःशुल्क आँखा शिविरबाट पाँच सय ६५ जना लाभान्वित भएका छन् । नेपाल नेत्रज्योति सङ्घ गेटा आँखा अस्पताल र शुक्लाफाँटा–१० वडा कार्यालयको सहकार्यमा शिविर सञ्चालन गरिएको हो । गेटा आँखा अस्पतालका नेत्र अधिकृत नरेन्द्र विष्टका अनुसार जाँचका लागि आएका बिरामीमध्ये ८९ जनामा मोतियाविन्दुको समस्या देखिएको छ । “मोतियाविन्दु भएका बिरामीको निःशुल्क शल्यक्रियाको व्यवस्था मिलाइएका छौँ”, उनले भने, “आइतबार, मङ्गलबार र बुधबार गरी तीन दिनमा शल्यक्रिया गरिने छ ।” बिरामीलाई अस्पतालसम्म ल्याउन–लैजान गाडीको व्यवस्था गरिएको उनले जानकारी दिए । शिविरमा उपचारका लागि आएका एक सय ७९ जनालाई निःशुल्क चश्मा वितरण गरिएको छ भने चार सय ७४ जनालाई परामर्शसहित औषधि वितरण गरिएको नेत्र अधिकृत विष्टले बताए । वडाध्यक्ष लालबहादुर ऐरका अनुसार निःशुल्क आँखा शिविरबाट वडाभित्रका मात्र नभई आसपासका बासिन्दाले लाभ लिएका छन् । उनले शिविरमा महिलाको सहभागिता पुरुषको तुलनामा तीन गुणा बढी रहेको उल्लेख गरे ।",
  "fetched_at": "2025-09-19T15:53:52.294435Z",
  "id": "aa1574e9132e0c6d14a1a6b3ecd29c707251705959a5190b32371144370fe68c",
  "images": [],
  "lang": "en",
  "published_at": "2025-09-19T15:45:20Z",
  "source": {
    "domain": "nepalnews.com",
    "id": "nepalnews",
    "name": "Nepalnews"
  },
  "summary": "कञ्चनपुर। शुक्लाफाँटा नगरपालिका–१० झलारीमा आज सम्पन्न निःशुल्क आँखा शिविरबाट पाँच सय ६५ जना लाभान्वित भएका छन् ।",
  "tags": null,
  "title": "निःशुल्क आँखा शिविरबाट पाँच सय ६५ जना लाभान्वित",
  "url": "https://nepalnews.com/2025/09/19/565-people-benefited-from-free-eye-camp/",
  "version": 1
}
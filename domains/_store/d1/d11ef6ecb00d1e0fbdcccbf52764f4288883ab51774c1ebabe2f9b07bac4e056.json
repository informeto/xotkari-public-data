{
  "byline": "न्युज अफ नेपाल",
  "canonical_hash": "4eb7ab382e254b1259b1dc0d17c6eb9d3dc2ae5d58bcb81d0c6c1e88ea53cfbe",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/acharya-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ। </strong></p>\n\n\n\n<p>जेन– जी आन्दोलनले सत्ता परिर्वतन गरेपछि बनेको नयाँ सरकारको प्रधानमन्त्री सुशीला कार्कीले मन्त्री परिषद्लाई पूर्णता दिन राजनीतिक रुपमा स्वतन्त्र रहेको विषय विज्ञको खोजी गरिरहेको सन्दर्भमा स्वास्थ्य र परराष्ट्र मन्त्रीमा डा. रमेश आचार्यको चर्चा भएको छ ।&nbsp;</p>\n\n\n\n<p>भ्रष्टाचार विरोधी अभियान सहित भएको जेन– जी आन्दोलनमा सुरु देखिनै सहयोग गर्दै आएका डा. आचार्यलाई स्वास्थ्य वा परराष्ट्र मन्त्री बनाउनु पर्ने सुझाब प्रधानमन्त्री सुशीला कार्कीसम्म पुगेको बताइन्छ ।&nbsp;</p>\n\n\n\n<p>लामोसमय चीनमा रहेर स्वास्थ्य सेवामा सक्रिय डा. आचार्यले १०४ भन्दा बढी देशमा स्वास्थ्य सम्बन्धि सेमिनारहरु सञ्चालन गरेका छन् । सोही क्रममा उनको बिभिन्न देशका राष्ट्र प्रमुख एवम् विज्ञ– विशेषज्ञहरुसंग राम्रो सम्बन्ध विकास भएको उनका निकटस्थहरु बताउँछन् ।</p>\n\n\n\n<p>दैलेख स्थायी घर भएका डा. आचार्य हाल ललितपुरमा बसोबास गर्दै आई रहेका छन् ।&nbsp;<br />चिकित्सा विज्ञानमा उपचार तथा अनुसन्धान क्षेत्रमा सक्रिय डा. आचार्यले कोभिड– १९ को समयमा विरामीहरुको उपचार र विदेशी सहयोग भित्राउने कुरामा समेत महत्त्वपूर्ण भूमिका खेलेका थिए ।&nbsp;</p>\n\n\n\n<p>स्वास्थ्य र परराष्ट्र मामिलामा विशेष दखल रहेका डा. रमेश आचार्यलाई स्वास्थ्य वा परराष्ट्र मन्त्री नियुक्त गरेर सरकारलाई थप गति दिन सकिने सरोकारवालाहरुको भनाई छ । डा. आचार्यले सरकारमा रहेर स्वास्थ्य प्रणालीमा सुधार, ग्रामीण क्षेत्रमा स्वास्थ्य सेवाको पहुँच विस्तार, नवीन प्रविधि र अनुसन्धानको क्षेत्रमा योगदान तथा कुटनीतिक सम्बन्ध विस्तार गर्नसक्ने उनीहरुको भनाई छ ।&nbsp;&nbsp;</p>",
  "content_text": "काठमाडौँ। जेन– जी आन्दोलनले सत्ता परिर्वतन गरेपछि बनेको नयाँ सरकारको प्रधानमन्त्री सुशीला कार्कीले मन्त्री परिषद्लाई पूर्णता दिन राजनीतिक रुपमा स्वतन्त्र रहेको विषय विज्ञको खोजी गरिरहेको सन्दर्भमा स्वास्थ्य र परराष्ट्र मन्त्रीमा डा. रमेश आचार्यको चर्चा भएको छ । भ्रष्टाचार विरोधी अभियान सहित भएको जेन– जी आन्दोलनमा सुरु देखिनै सहयोग गर्दै आएका डा. आचार्यलाई स्वास्थ्य वा परराष्ट्र मन्त्री बनाउनु पर्ने सुझाब प्रधानमन्त्री सुशीला कार्कीसम्म पुगेको बताइन्छ । लामोसमय चीनमा रहेर स्वास्थ्य सेवामा सक्रिय डा. आचार्यले १०४ भन्दा बढी देशमा स्वास्थ्य सम्बन्धि सेमिनारहरु सञ्चालन गरेका छन् । सोही क्रममा उनको बिभिन्न देशका राष्ट्र प्रमुख एवम् विज्ञ– विशेषज्ञहरुसंग राम्रो सम्बन्ध विकास भएको उनका निकटस्थहरु बताउँछन् । दैलेख स्थायी घर भएका डा. आचार्य हाल ललितपुरमा बसोबास गर्दै आई रहेका छन् । चिकित्सा विज्ञानमा उपचार तथा अनुसन्धान क्षेत्रमा सक्रिय डा. आचार्यले कोभिड– १९ को समयमा विरामीहरुको उपचार र विदेशी सहयोग भित्राउने कुरामा समेत महत्त्वपूर्ण भूमिका खेलेका थिए । स्वास्थ्य र परराष्ट्र मामिलामा विशेष दखल रहेका डा. रमेश आचार्यलाई स्वास्थ्य वा परराष्ट्र मन्त्री नियुक्त गरेर सरकारलाई थप गति दिन सकिने सरोकारवालाहरुको भनाई छ । डा. आचार्यले सरकारमा रहेर स्वास्थ्य प्रणालीमा सुधार, ग्रामीण क्षेत्रमा स्वास्थ्य सेवाको पहुँच विस्तार, नवीन प्रविधि र अनुसन्धानको क्षेत्रमा योगदान तथा कुटनीतिक सम्बन्ध विस्तार गर्नसक्ने उनीहरुको भनाई छ ।",
  "fetched_at": "2025-09-18T16:27:55.436852Z",
  "id": "d11ef6ecb00d1e0fbdcccbf52764f4288883ab51774c1ebabe2f9b07bac4e056",
  "images": [
    "https://newsofnepal.com/wp-content/uploads/2025/09/acharya-150x150.jpg"
  ],
  "lang": "ne",
  "published_at": "2025-09-18T15:58:23Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/acharya-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौँ।  जेन– जी आन्दोलनले सत्ता परिर्वतन गरेपछि बनेको नयाँ सरकारको प्रधानमन्त्री सुशीला कार्कीले मन्त्री परिषद्लाई पूर्णता दिन राजनीतिक रुपमा स्वतन्त्र रहेको विषय विज्ञको खोजी गरिरहेको सन्दर्भमा स्वास्थ्य र परराष्ट्र मन्त्रीमा डा. रमेश आचार्यको चर्चा भएको छ ।&#160; भ्रष्टाचार विरोधी अभियान सहित भएको जेन– जी आन्दोलनमा सुरु देखिनै सहयोग गर्दै आएका डा. आचार्यलाई स्वास्थ्य वा परराष्ट्र [&#8230;]",
  "tags": null,
  "title": "स्वास्थ्य र परराष्ट्र मन्त्रीमा डा. आचार्यको चर्चा",
  "url": "https://newsofnepal.com/2025/09/18/732078/",
  "version": 1
}
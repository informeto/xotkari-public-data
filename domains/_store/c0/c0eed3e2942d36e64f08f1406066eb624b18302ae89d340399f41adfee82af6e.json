{
  "byline": "न्युज अफ नेपाल",
  "canonical_hash": "a842346c4b33e704d27977bb1111c9d51e83675ff034b4fc7bc96ed7a4ba7125",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2023/09/khasi-boka-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं।</strong></p>\n\n\n\n<p>काठमाडौं महानगरपालिकाले यो वर्ष खसीबोकालगायत चौपायाको स्वास्थ्य परीक्षण नहुने बताएको छ । खाद्य तथा व्यापार कम्पनी लिमिटेडले खसीबोका बिक्री नगर्ने भएपछि कामपाले पनि स्वास्थ्य परीक्षण नगर्ने निर्णय गरेको हो । यसअघि कामपाले राजधानीको ५ बिक्री स्थलमा खसीबोकाको स्वास्थ्य परीक्षण गर्ने व्यवस्था गरेको थियो ।</p>\n\n\n\n<p>स्वास्थ्य परीक्षणपछि स्वस्थ्य चौपायाको सिङमा हरियो र अस्वस्थको सिङमा रातो रङ लगाउने गरेको थियो । कामपा कृषि तथा पशुपंक्षी विभाग प्रमुख नुरनिधि न्यौपानेले राजधानीको कलंकी, टुकुचा, बालाजु, कोटेश्वर र खाद्य संस्थानको बिक्री कक्षमा चौपायाको स्वास्थ्य परीक्षण गर्ने गरेको थियो ।</p>\n\n\n\n<p>यो वर्ष जेन–जी आन्दोलनको कारण विषम परिस्थिति र कम्पनीले खसीबोका बिक्री स्थगित गरेको कारण यो वर्ष कामपाले परीक्षण नगर्ने निर्णय गरेको हो ।<br />गतवर्ष प्रदेश र संघ सरकार सहितको संयोजनमा पशुचिकित्सकसहितको टोलीले परीक्षण गरेको थियो । टोलीले काठमाडौं भित्रिने चौपायाको सिङमा हरियो रङ लगाएको चौपाया खान योग्य भएको सिफारिस गरेपछि मात्र खरिद गर्ने व्यवस्था कामपाले गरेको थियो ।</p>",
  "content_text": "काठमाडौं। काठमाडौं महानगरपालिकाले यो वर्ष खसीबोकालगायत चौपायाको स्वास्थ्य परीक्षण नहुने बताएको छ । खाद्य तथा व्यापार कम्पनी लिमिटेडले खसीबोका बिक्री नगर्ने भएपछि कामपाले पनि स्वास्थ्य परीक्षण नगर्ने निर्णय गरेको हो । यसअघि कामपाले राजधानीको ५ बिक्री स्थलमा खसीबोकाको स्वास्थ्य परीक्षण गर्ने व्यवस्था गरेको थियो । स्वास्थ्य परीक्षणपछि स्वस्थ्य चौपायाको सिङमा हरियो र अस्वस्थको सिङमा रातो रङ लगाउने गरेको थियो । कामपा कृषि तथा पशुपंक्षी विभाग प्रमुख नुरनिधि न्यौपानेले राजधानीको कलंकी, टुकुचा, बालाजु, कोटेश्वर र खाद्य संस्थानको बिक्री कक्षमा चौपायाको स्वास्थ्य परीक्षण गर्ने गरेको थियो । यो वर्ष जेन–जी आन्दोलनको कारण विषम परिस्थिति र कम्पनीले खसीबोका बिक्री स्थगित गरेको कारण यो वर्ष कामपाले परीक्षण नगर्ने निर्णय गरेको हो । गतवर्ष प्रदेश र संघ सरकार सहितको संयोजनमा पशुचिकित्सकसहितको टोलीले परीक्षण गरेको थियो । टोलीले काठमाडौं भित्रिने चौपायाको सिङमा हरियो रङ लगाएको चौपाया खान योग्य भएको सिफारिस गरेपछि मात्र खरिद गर्ने व्यवस्था कामपाले गरेको थियो ।",
  "fetched_at": "2025-09-22T01:52:48.557932Z",
  "id": "c0eed3e2942d36e64f08f1406066eb624b18302ae89d340399f41adfee82af6e",
  "images": [
    "https://newsofnepal.com/wp-content/uploads/2023/09/khasi-boka-150x150.jpg"
  ],
  "lang": "ne",
  "published_at": "2025-09-22T00:59:22Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2023/09/khasi-boka-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं। काठमाडौं महानगरपालिकाले यो वर्ष खसीबोकालगायत चौपायाको स्वास्थ्य परीक्षण नहुने बताएको छ । खाद्य तथा व्यापार कम्पनी लिमिटेडले खसीबोका बिक्री नगर्ने भएपछि कामपाले पनि स्वास्थ्य परीक्षण नगर्ने निर्णय गरेको हो । यसअघि कामपाले राजधानीको ५ बिक्री स्थलमा खसीबोकाको स्वास्थ्य परीक्षण गर्ने व्यवस्था गरेको थियो । स्वास्थ्य परीक्षणपछि स्वस्थ्य चौपायाको सिङमा हरियो र अस्वस्थको सिङमा रातो [&#8230;]",
  "tags": null,
  "title": "यो वर्ष खसीबोकाको स्वास्थ्य परीक्षण नहुने",
  "url": "https://newsofnepal.com/2025/09/22/732550/",
  "version": 1
}
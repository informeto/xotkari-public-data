{
  "byline": "राजधानी संवाददाता",
  "canonical_hash": "59b8282ad7ae2f075835f5b0d875d033bcd41f7db7d20d910c8aa627e5f20742",
  "content_html": "<img alt=\"\" class=\"attachment-full size-full wp-post-image\" height=\"325\" src=\"https://rajdhanidaily.com/wp-content/uploads/2025/09/sabita-bhandari.png\" style=\"float: left; margin: 0 15px 15px 0;\" width=\"582\" />\n<p>काठमाडौं । प्रधानमन्त्री सुशीला कार्कीले वरिष्ठ अधिवक्ता सविता भण्डारी बराललाई महान्यायाधिवक्ता नियुक्त गरेकी छन् । यस निर्णयसँगै भण्डारी नेपालको इतिहासकै पहिलो महान्यायाधिवक्ता बनेकी छन् ।</p>\n\n\n\n<p>निवर्तमान प्रधानमन्त्री केपी शर्मा ओलीले नियुक्त गरेका महान्यायाधिवक्ता रमेश बडालले आइतबार राजीनामा दिएपछि भण्डारी ३१औं महान्यायाधिवक्तामा नियुक्त भएर इतिहास बनाएकी हुन् ।</p>\n\n\n\n<p>भण्डारी वरिष्ठतम् अधिवक्ता कृष्णप्रसाद भण्डारीकी छोरी हुन् । ९९ वर्षीया भण्डारी अहिले पनि सर्वोच्च अदालतको इजलासमा बहस गरिरहेका भेटिन्छन् ।</p>\n\n\n\n<p>२००९ सालबाट नेपाल सरकारको कानुनी सल्लाहकारका रूपमा महान्यायाधिवक्ता नियुक्त गर्ने प्रचलन सुरु भएको हो । ७३ वर्षको अवधिमा पहिलोपटक महिला महान्यायाधिवक्ता नियुक्त भएर इतिहास रचिएको हो ।</p>\n\n\n\n<p>‘जेनजी’ आन्दोलनको प्रभावस्वरूप प्रधानमन्त्री नियुक्त भएकी पहिलो महिला प्रधानमन्त्री कार्कीको सिफारिसमा भण्डारीलाई महान्यायाधिवक्ता नियुक्त गरिएको राष्ट्रपति कार्यालयले जनाएको छ ।</p>\n\n\n\n<p>प्रधानमन्त्री कार्कीको सिफारिसमा राष्ट्रपति रामचन्द्र पौडेलले भण्डारीलाई महान्यायाधिवक्ता नियुक्त गरेका हुन् । उनी राष्ट्रिय सूचना आयोगकी पूर्वआयुक्त पनि हुन् ।</p>\n<p>The post <a href=\"https://rajdhanidaily.com/id/121836/\" rel=\"nofollow\">देशले पायो पहिलो महिला महान्यायाधिवक्ता</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "content_text": "काठमाडौं । प्रधानमन्त्री सुशीला कार्कीले वरिष्ठ अधिवक्ता सविता भण्डारी बराललाई महान्यायाधिवक्ता नियुक्त गरेकी छन् । यस निर्णयसँगै भण्डारी नेपालको इतिहासकै पहिलो महान्यायाधिवक्ता बनेकी छन् । निवर्तमान प्रधानमन्त्री केपी शर्मा ओलीले नियुक्त गरेका महान्यायाधिवक्ता रमेश बडालले आइतबार राजीनामा दिएपछि भण्डारी ३१औं महान्यायाधिवक्तामा नियुक्त भएर इतिहास बनाएकी हुन् । भण्डारी वरिष्ठतम् अधिवक्ता कृष्णप्रसाद भण्डारीकी छोरी हुन् । ९९ वर्षीया भण्डारी अहिले पनि सर्वोच्च अदालतको इजलासमा बहस गरिरहेका भेटिन्छन् । २००९ सालबाट नेपाल सरकारको कानुनी सल्लाहकारका रूपमा महान्यायाधिवक्ता नियुक्त गर्ने प्रचलन सुरु भएको हो । ७३ वर्षको अवधिमा पहिलोपटक महिला महान्यायाधिवक्ता नियुक्त भएर इतिहास रचिएको हो । ‘जेनजी’ आन्दोलनको प्रभावस्वरूप प्रधानमन्त्री नियुक्त भएकी पहिलो महिला प्रधानमन्त्री कार्कीको सिफारिसमा भण्डारीलाई महान्यायाधिवक्ता नियुक्त गरिएको राष्ट्रपति कार्यालयले जनाएको छ । प्रधानमन्त्री कार्कीको सिफारिसमा राष्ट्रपति रामचन्द्र पौडेलले भण्डारीलाई महान्यायाधिवक्ता नियुक्त गरेका हुन् । उनी राष्ट्रिय सूचना आयोगकी पूर्वआयुक्त पनि हुन् । The post देशले पायो पहिलो महिला महान्यायाधिवक्ता appeared first on राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more... .",
  "fetched_at": "2025-09-14T23:52:24.030577Z",
  "id": "3968f5595ef9e1c625f077dbaf2057f05a82a2870b307ec86a8de327dd712ec2",
  "images": [
    "https://rajdhanidaily.com/wp-content/uploads/2025/09/sabita-bhandari.png"
  ],
  "lang": "ne",
  "published_at": "2025-09-14T23:47:57Z",
  "source": {
    "domain": "rajdhanidaily.com",
    "id": "rajdhanidaily",
    "name": "राजधानी दैनिक"
  },
  "summary": "<p><img alt=\"\" class=\"attachment-full size-full wp-post-image\" height=\"325\" src=\"https://rajdhanidaily.com/wp-content/uploads/2025/09/sabita-bhandari.png\" style=\"float: left; margin: 0 15px 15px 0;\" width=\"582\" />काठमाडौं । प्रधानमन्त्री सुशीला कार्कीले वरिष्ठ अधिवक्ता सविता भण्डारी बराललाई महान्यायाधिवक्ता नियुक्त गरेकी छन् । यस निर्णयसँगै भण्डारी नेपालको इतिहासकै पहिलो महान्यायाधिवक्ता बनेकी छन् । निवर्तमान प्रधानमन्त्री केपी शर्मा ओलीले नियुक्त गरेका महान्यायाधिवक्ता रमेश बडालले आइतबार राजीनामा दिएपछि भण्डारी ३१औं महान्यायाधिवक्तामा नियुक्त भएर इतिहास बनाएकी हुन् । भण्डारी वरिष्ठतम् अधिवक्ता कृष्णप्रसाद भण्डारीकी छोरी हुन् । [&#8230;]</p>\n<p>The post <a href=\"https://rajdhanidaily.com/id/121836/\" rel=\"nofollow\">देशले पायो पहिलो महिला महान्यायाधिवक्ता</a> appeared first on <a href=\"https://rajdhanidaily.com\" rel=\"nofollow\">राजधानी राष्ट्रिय दैनिक (लोकप्रिय राष्ट्रिय दैनिक)-RajdhaniDaily.com - Online Nepali News Portal-Latest Nepali Online News portal of Nepali Polities, economics, news, top stories, national, international, politics, sports, business, finance, entertainment, photo-gallery, audio, video and more...</a>.</p>",
  "tags": null,
  "title": "देशले पायो पहिलो महिला महान्यायाधिवक्ता",
  "url": "https://rajdhanidaily.com/id/121836/",
  "version": 1
}
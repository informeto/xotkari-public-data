{
  "byline": "नागरिक",
  "canonical_hash": "0bc18d7d7f42772710dc268c6c02b5fec2ef7053985c0116da5599a03f815bb8",
  "content_html": "<p><img alt=\"\" src=\"https://images.nagariknewscdn.com/2024/third-party/1758378791_Giri.jpg\" /></p><p>अभिनेता दिपकराज गिरीले जेन-जी आन्दोलनका क्रममा क्षति पुगेको प्रहरी चौकी पुनर्निर्माण गर्न आर्थिक सहयोग गरेका छन् ।  </p><p>गिरीले आफ्नो जन्मथलो काठमाडौंको थानकोट चेकपोस्टस्थित प्रहरी वृत्त थानकोट पुगेर आगजनी भएको प्रहरी चौकी पुनर्निर्माण गर्न पाँच लाख रुपैयाँ प्रदान गरेका हुन् ।  </p><p>गिरीले डीएसपी एलिजा गिरीमार्फत आर्थिक सहायता प्रदान गरेका छन् । जेन-जी आन्दोलनको क्रममा आगजनी हुँदा कार्यालयमा रहेका करोडौं मूल्य पर्ने प्रविधि र सञ्चारका उपकरण, पोशाक तथा महत्वपूर्ण संरचनामा क्षति पुगेको छ ।  </p><p> </p><p>कार्यालयको नयाँ भवनबाट ५ महिना अघिदेखि कामकाज सुरु भएको थियो । आगजानी र तोडफोडमा कार्यालयमा ७ करोडको क्षति पुगेको प्रारम्भिक अनुमान छ ।</p><p> </p><p>उनले प्रहरीको मनोबल बढाउन आफूले सकेको सहयोग गरेको बताएका छन् । यो सुरुवात भएको बताउँदै उनले परिस्थिति अनुसार अन्यत्र पनि सहयोग गर्ने बताएका छन् । </p>",
  "content_text": "अभिनेता दिपकराज गिरीले जेन-जी आन्दोलनका क्रममा क्षति पुगेको प्रहरी चौकी पुनर्निर्माण गर्न आर्थिक सहयोग गरेका छन् । गिरीले आफ्नो जन्मथलो काठमाडौंको थानकोट चेकपोस्टस्थित प्रहरी वृत्त थानकोट पुगेर आगजनी भएको प्रहरी चौकी पुनर्निर्माण गर्न पाँच लाख रुपैयाँ प्रदान गरेका हुन् । गिरीले डीएसपी एलिजा गिरीमार्फत आर्थिक सहायता प्रदान गरेका छन् । जेन-जी आन्दोलनको क्रममा आगजनी हुँदा कार्यालयमा रहेका करोडौं मूल्य पर्ने प्रविधि र सञ्चारका उपकरण, पोशाक तथा महत्वपूर्ण संरचनामा क्षति पुगेको छ । कार्यालयको नयाँ भवनबाट ५ महिना अघिदेखि कामकाज सुरु भएको थियो । आगजानी र तोडफोडमा कार्यालयमा ७ करोडको क्षति पुगेको प्रारम्भिक अनुमान छ । उनले प्रहरीको मनोबल बढाउन आफूले सकेको सहयोग गरेको बताएका छन् । यो सुरुवात भएको बताउँदै उनले परिस्थिति अनुसार अन्यत्र पनि सहयोग गर्ने बताएका छन् ।",
  "fetched_at": "2025-09-20T14:52:47.210165Z",
  "id": "3917cd50ce40fdc75eb0b7e3ca574dbde0d9b5005904c72ebf43b0f452d66954",
  "images": [
    "https://images.nagariknewscdn.com/2024/third-party/1758378791_Giri.jpg"
  ],
  "lang": "ne",
  "published_at": "2025-09-20T14:33:27Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "गिरीले आफ्नो जन्मथलो काठमाडौंको थानकोट चेकपोस्टस्थित प्रहरी वृत्त थानकोट पुगेर आगजनी भएको प्रहरी चौकी पुनर्निर्माण गर्न पाँच लाख रुपैयाँ प्रदान गरेका हुन् ।...",
  "tags": null,
  "title": "आगजनी भएको थानकोटको प्रहरी वृत्त बनाउन दिपकराज गिरीले गरे आर्थिक सहयोग",
  "url": "https://nagariknews.nagariknetwork.com/arts/deepak-raj-giri-provided-financial-assistance-to-build-a-police-station-in-thankot-which-was-set-on-fire-17-47.html",
  "version": 1
}
{
  "byline": "न्युज अफ नेपाल",
  "canonical_hash": "26b38bcc04bef056e18ea9d0a080726712188fe7faa524a8c2d0dba028e6fa23",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/kulman-1-5-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौं । </strong></p>\n\n\n\n<p>नवनियुक्त भौतिक पूर्वाधार तथा यातायातमन्त्री कुलमान घिसिङले पदभार ग्रहण गर्दै जेनजी आन्दोलनका क्रममा क्षतिग्रस्त पूर्वाधार तत्काल पुनर्निर्माण गर्ने र नेपाललाई विद्युतीय सवारीसाधनको युगमा प्रवेश गराउने घोषणा गरेका छन् । उनले सात दिनभित्र कार्यदल गठन गरी चुनौती समाधानका लागि प्रतिवेदन ल्याउने बताएका छन् ।</p>\n\n\n\n<p>मन्त्री घिसिङले पेट्रोलियम पदार्थको आयात घटाएर विद्युत खपत बढाउने, उद्योगधन्दा, रेल, मेट्रोदेखि भान्सा र सवारीसाधनसम्म विद्युत प्रयोगमा ल्याउने महत्त्वाकांक्षी योजना सार्वजनिक गरे । उनले दशैंअघि बाढीपहिरोले क्षतिग्रस्त सडक र पुल अस्थायी रूपमा पुनर्निर्माण गर्ने, लाइसेन्स सफ्टवेयर र इम्बोस्ड नम्बर प्लेट उत्पादन तत्काल सुरु गर्ने प्रतिबद्धता जनाए ।</p>\n\n\n\n<p>भ्रष्टाचार नियन्त्रण, सुशासन र सेवाप्रवाहमा सुधारलाई प्राथमिकता दिने घिसिङले कर्मचारीलाई ‘एक्सन ओरिन्टेड’ भएर काम गर्न निर्देशन दिएका छन् ।</p>",
  "content_text": "काठमाडौं । नवनियुक्त भौतिक पूर्वाधार तथा यातायातमन्त्री कुलमान घिसिङले पदभार ग्रहण गर्दै जेनजी आन्दोलनका क्रममा क्षतिग्रस्त पूर्वाधार तत्काल पुनर्निर्माण गर्ने र नेपाललाई विद्युतीय सवारीसाधनको युगमा प्रवेश गराउने घोषणा गरेका छन् । उनले सात दिनभित्र कार्यदल गठन गरी चुनौती समाधानका लागि प्रतिवेदन ल्याउने बताएका छन् । मन्त्री घिसिङले पेट्रोलियम पदार्थको आयात घटाएर विद्युत खपत बढाउने, उद्योगधन्दा, रेल, मेट्रोदेखि भान्सा र सवारीसाधनसम्म विद्युत प्रयोगमा ल्याउने महत्त्वाकांक्षी योजना सार्वजनिक गरे । उनले दशैंअघि बाढीपहिरोले क्षतिग्रस्त सडक र पुल अस्थायी रूपमा पुनर्निर्माण गर्ने, लाइसेन्स सफ्टवेयर र इम्बोस्ड नम्बर प्लेट उत्पादन तत्काल सुरु गर्ने प्रतिबद्धता जनाए । भ्रष्टाचार नियन्त्रण, सुशासन र सेवाप्रवाहमा सुधारलाई प्राथमिकता दिने घिसिङले कर्मचारीलाई ‘एक्सन ओरिन्टेड’ भएर काम गर्न निर्देशन दिएका छन् ।",
  "fetched_at": "2025-09-15T16:48:03.294566Z",
  "id": "45dad14a74496a816592d1f15ac44b7328ff24dd4886a4ffa868e80e0d38e009",
  "images": [
    "https://newsofnepal.com/wp-content/uploads/2025/09/kulman-1-5-150x150.jpg"
  ],
  "lang": "ne",
  "published_at": "2025-09-15T16:34:41Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2025/09/kulman-1-5-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौं । नवनियुक्त भौतिक पूर्वाधार तथा यातायातमन्त्री कुलमान घिसिङले पदभार ग्रहण गर्दै जेनजी आन्दोलनका क्रममा क्षतिग्रस्त पूर्वाधार तत्काल पुनर्निर्माण गर्ने र नेपाललाई विद्युतीय सवारीसाधनको युगमा प्रवेश गराउने घोषणा गरेका छन् । उनले सात दिनभित्र कार्यदल गठन गरी चुनौती समाधानका लागि प्रतिवेदन ल्याउने बताएका छन् । मन्त्री घिसिङले पेट्रोलियम पदार्थको आयात घटाएर विद्युत खपत बढाउने, उद्योगधन्दा, [&#8230;]",
  "tags": null,
  "title": "“मन्त्री घिसिङको घोषणा : पूर्वाधार पुनर्निर्माण र विद्युतीय सवारीसाधन युगतर्फ नेपाल”",
  "url": "https://newsofnepal.com/2025/09/15/731440/",
  "version": 1
}
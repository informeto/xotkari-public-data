{
  "byline": "Sandeep bhattarai",
  "canonical_hash": "069a8fa3b45e1a0d4ed70f0ff36b7024541a7c6c69c62d24fe126885424b3633",
  "content_html": "<p style=\"text-align: justify;\">नेपालविरुद्धको टी-२० अन्तर्राष्ट्रिय शृंखलाका लागि वेष्ट इण्डिजले आफ्नो टोली घोषणा गरेको छ । वेष्ट इण्डिज क्रिकेटले अकिल हुसेनको कप्तानीमा घोषित १५ सदस्यीय टोली घोषणा गरेको हो ।</p>\n<p style=\"text-align: justify;\">सिरिजका खेलहरू आगामी असोज ११, १३ र १४ गते हुँदैछ । नेपालले यसअघि नै रोहितकुमारा पौडेलको कप्तानीमा १६ सदस्यीय नेपाली टोली घोषणा गरिसकेको छ ।</p>\n<p style=\"text-align: justify;\">नेपालले पहिलोपटक आईसीसी पूर्ण सदस्य तथा पूर्व विश्वकप विजेता वेष्ट इण्डिजसँग खेल्न लागेको हो र यसलाई युनिटी कप टी २० अन्तर्राष्ट्रिय सिरिजको नाम दिइएको छ। यस सिरिजको लागि वेष्ट इण्डिजले आफ्ना अनुभवी खेलाडीलाई भने विश्राम दिएको छ ।</p>\n<p style=\"text-align: justify;\">नेपाल क्रिकेट संघ (क्यान)ले संयुक्त अरब इमिरेट्सको शारजाहमा हुने नेपाल र वेष्ट इण्डिजबीचको सिरिज जेनजी आन्दोलनमा निधन भएकाप्रति समर्पण गर्दै यो प्रतियोगिताको नाम ‘युनिटी कप’ राखेको छ ।</p>\n<p style=\"text-align: justify;\">नेपाली टोलीमा रोहित कुमार पौडेल (कप्तान), दीपेन्द्रसिंह ऐरी (उपकप्तान), कुशल भुर्तेल, लोकेस बम, कुशल मल्ल, आसिफ सेख, आदिल अन्सारी, करण केसी, नन्दन यादव, सन्दीप लामिछाने, सन्दीप जोरा, आरिफ सेख, ललितनारायण राजवंशी, गुलशन झा, सोमपाल कामी र साहब आलम रहेका छन् ।</p>\n<p style=\"text-align: justify;\">यता वेष्ट इण्डिजको टोलीमा अकिल होसेन (कप्तान),फाबियन एलन, ज्वेल एन्ड्रयु, अकिम अगेस्ट, नवीन बिदाइस, जेडियाह ब्लेड्स, केसी कार्टी, करिम गोरे, जेसन होल्डर, आमिर जाङ्गु, काइल मेयर्स, ओबेड म्याककोय, जिशन मोटारा, रामोन सिमोन्ड्स र शमार स्प्रिङ्गर रहेका छन् ।</p>\n<p style=\"text-align: justify;\">ओमानमा हुने टी-२० विश्वकप छनोटको तयारीका लागि नेपालले दुई पटकको टी-२० विश्वकप विजेता वेस्ट इण्डिजसँग सिरिज खेल्न लागेको हो।</p>\n<p style=\"text-align: justify;\">वेस्ट इण्डिजसँग सिरिज खेले लगत्तै नेपाली टोली त्यतैबाट विश्वकप छनोट खेल्न ओमान जानेछ। ओमानमा नौ टोलीबीच हुने छनोटमा शीर्ष तीन टोली भएमा नेपाल लगातार दोस्रो पटक र समग्रमा तेस्रो पटक टी-२० विश्वकपमा छनोट हुनेछ।</p>\n<p><img alt=\"\" class=\"aligncenter  wp-image-681406\" height=\"993\" src=\"https://www.nepaljapan.com/wp-content/uploads/2025/09/wesi-indies.jpg\" width=\"794\" /></p>\n<p><img alt=\"\" class=\"aligncenter size-full wp-image-681407\" height=\"998\" src=\"https://www.nepaljapan.com/wp-content/uploads/2025/09/nepal-squad-e1758175133680.jpg\" width=\"800\" /></p>",
  "content_text": "नेपालविरुद्धको टी-२० अन्तर्राष्ट्रिय शृंखलाका लागि वेष्ट इण्डिजले आफ्नो टोली घोषणा गरेको छ । वेष्ट इण्डिज क्रिकेटले अकिल हुसेनको कप्तानीमा घोषित १५ सदस्यीय टोली घोषणा गरेको हो । सिरिजका खेलहरू आगामी असोज ११, १३ र १४ गते हुँदैछ । नेपालले यसअघि नै रोहितकुमारा पौडेलको कप्तानीमा १६ सदस्यीय नेपाली टोली घोषणा गरिसकेको छ । नेपालले पहिलोपटक आईसीसी पूर्ण सदस्य तथा पूर्व विश्वकप विजेता वेष्ट इण्डिजसँग खेल्न लागेको हो र यसलाई युनिटी कप टी २० अन्तर्राष्ट्रिय सिरिजको नाम दिइएको छ। यस सिरिजको लागि वेष्ट इण्डिजले आफ्ना अनुभवी खेलाडीलाई भने विश्राम दिएको छ । नेपाल क्रिकेट संघ (क्यान)ले संयुक्त अरब इमिरेट्सको शारजाहमा हुने नेपाल र वेष्ट इण्डिजबीचको सिरिज जेनजी आन्दोलनमा निधन भएकाप्रति समर्पण गर्दै यो प्रतियोगिताको नाम ‘युनिटी कप’ राखेको छ । नेपाली टोलीमा रोहित कुमार पौडेल (कप्तान), दीपेन्द्रसिंह ऐरी (उपकप्तान), कुशल भुर्तेल, लोकेस बम, कुशल मल्ल, आसिफ सेख, आदिल अन्सारी, करण केसी, नन्दन यादव, सन्दीप लामिछाने, सन्दीप जोरा, आरिफ सेख, ललितनारायण राजवंशी, गुलशन झा, सोमपाल कामी र साहब आलम रहेका छन् । यता वेष्ट इण्डिजको टोलीमा अकिल होसेन (कप्तान),फाबियन एलन, ज्वेल एन्ड्रयु, अकिम अगेस्ट, नवीन बिदाइस, जेडियाह ब्लेड्स, केसी कार्टी, करिम गोरे, जेसन होल्डर, आमिर जाङ्गु, काइल मेयर्स, ओबेड म्याककोय, जिशन मोटारा, रामोन सिमोन्ड्स र शमार स्प्रिङ्गर रहेका छन् । ओमानमा हुने टी-२० विश्वकप छनोटको तयारीका लागि नेपालले दुई पटकको टी-२० विश्वकप विजेता वेस्ट इण्डिजसँग सिरिज खेल्न लागेको हो। वेस्ट इण्डिजसँग सिरिज खेले लगत्तै नेपाली टोली त्यतैबाट विश्वकप छनोट खेल्न ओमान जानेछ। ओमानमा नौ टोलीबीच हुने छनोटमा शीर्ष तीन टोली भएमा नेपाल लगातार दोस्रो पटक र समग्रमा तेस्रो पटक टी-२० विश्वकपमा छनोट हुनेछ।",
  "fetched_at": "2025-09-18T06:33:20.796300Z",
  "id": "3f17aa7d901b1485dcfe48f178fb156480a7b0b07fbefe42c344f7cbde50234f",
  "images": [
    "https://www.nepaljapan.com/wp-content/uploads/2025/09/wesi-indies.jpg",
    "https://www.nepaljapan.com/wp-content/uploads/2025/09/nepal-squad-e1758175133680.jpg"
  ],
  "lang": "ne",
  "published_at": "2025-09-18T05:59:33Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "नेपालविरुद्धको टी-२० अन्तर्राष्ट्रिय शृंखलाका लागि वेष्ट इण्डिजले आफ्नो टोली घोषणा गरेको छ । वेष्ट इण्डिज क्रिकेटले अकिल हुसेनको कप्तानीमा घोषित १५ सदस्यीय टोली घोषणा गरेको हो । सिरिजका खेलहरू आगामी असोज ११, १३ र १४ गते हुँदैछ । नेपालले यसअघि नै रोहितकुमारा पौडेलको कप्तानीमा १६ सदस्यीय नेपाली टोली घोषणा गरिसकेको छ । नेपालले पहिलोपटक आईसीसी &#8230;",
  "tags": null,
  "title": "नेपालविरुद्धको टी-२० शृंखलाका लागि वेष्ट इण्डिजद्वारा १५ सदस्यीय टोली घोषणा",
  "url": "https://www.nepaljapan.com/09/18/681398/",
  "version": 1
}
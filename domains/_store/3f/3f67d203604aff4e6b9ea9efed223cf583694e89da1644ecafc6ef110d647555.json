{
  "byline": "न्युज अफ नेपाल",
  "canonical_hash": "3f420d98ba91fa5e94019d6e2c92070d97a3a2255140c4af205bc0b380ea3517",
  "content_html": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2020/09/5eba7217a26da_mausam-150x150.jpg\" style=\"display: block; margin-bottom: 5px; clear: both;\" width=\"150\" />\n<p><strong>काठमाडौँ । </strong></p>\n\n\n\n<p>हाल मनसुनको न्यून चापीय रेखा सरदर स्थान आसपास रहेकाले देशभर मौसममा प्रभाव परेको छ। अरब सागर र बङ्गालको खाडीबाट आएको जलवाष्पयुक्त हावाले पहाडी भूभागमा साधारण बदली र बाँकी क्षेत्रमा आंशिक बदली ल्याएको मौसम पूर्वानुमान महाशाखाले जनाएको छ।</p>\n\n\n\n<p>दिउँसो कोशी, बागमती, गण्डकी, लुम्बिनी र सुदूरपश्चिम प्रदेशका केही स्थानमा मध्यम वर्षा हुने सम्भावना छ भने कोशी, मधेस, बागमती, लुम्बिनी र सुदूरपश्चिमका पहाडी तथा तराई भूभागका एक–दुई स्थानमा भारी वर्षा हुने अनुमान छ।</p>\n\n\n\n<p>आज राति पनि देशभर साधारण बदली रहने र कोशी, मधेस, बागमती, गण्डकी र लुम्बिनीका विभिन्न स्थानमा मध्यम वर्षा, साथै पहाडी र तराई भूभागका केही क्षेत्रमा भारी वर्षा हुने सम्भावना रहेकोले आवश्यक सतर्कता अपनाउन महाशाखाले अनुरोध गरेको छ।</p>",
  "content_text": "काठमाडौँ । हाल मनसुनको न्यून चापीय रेखा सरदर स्थान आसपास रहेकाले देशभर मौसममा प्रभाव परेको छ। अरब सागर र बङ्गालको खाडीबाट आएको जलवाष्पयुक्त हावाले पहाडी भूभागमा साधारण बदली र बाँकी क्षेत्रमा आंशिक बदली ल्याएको मौसम पूर्वानुमान महाशाखाले जनाएको छ। दिउँसो कोशी, बागमती, गण्डकी, लुम्बिनी र सुदूरपश्चिम प्रदेशका केही स्थानमा मध्यम वर्षा हुने सम्भावना छ भने कोशी, मधेस, बागमती, लुम्बिनी र सुदूरपश्चिमका पहाडी तथा तराई भूभागका एक–दुई स्थानमा भारी वर्षा हुने अनुमान छ। आज राति पनि देशभर साधारण बदली रहने र कोशी, मधेस, बागमती, गण्डकी र लुम्बिनीका विभिन्न स्थानमा मध्यम वर्षा, साथै पहाडी र तराई भूभागका केही क्षेत्रमा भारी वर्षा हुने सम्भावना रहेकोले आवश्यक सतर्कता अपनाउन महाशाखाले अनुरोध गरेको छ।",
  "fetched_at": "2025-09-18T01:42:26.400321Z",
  "id": "3f67d203604aff4e6b9ea9efed223cf583694e89da1644ecafc6ef110d647555",
  "images": [
    "https://newsofnepal.com/wp-content/uploads/2020/09/5eba7217a26da_mausam-150x150.jpg"
  ],
  "lang": "ne",
  "published_at": "2025-09-18T00:41:18Z",
  "source": {
    "domain": "newsofnepal.com",
    "id": "newsofnepal",
    "name": "नेपाल समाचारपत्र"
  },
  "summary": "<img alt=\"\" class=\"webfeedsFeaturedVisual wp-post-image\" height=\"150\" src=\"https://newsofnepal.com/wp-content/uploads/2020/09/5eba7217a26da_mausam-150x150.jpg\" style=\"display: block; margin-bottom: 5px; clear: both;\" width=\"150\" />काठमाडौँ । हाल मनसुनको न्यून चापीय रेखा सरदर स्थान आसपास रहेकाले देशभर मौसममा प्रभाव परेको छ। अरब सागर र बङ्गालको खाडीबाट आएको जलवाष्पयुक्त हावाले पहाडी भूभागमा साधारण बदली र बाँकी क्षेत्रमा आंशिक बदली ल्याएको मौसम पूर्वानुमान महाशाखाले जनाएको छ। दिउँसो कोशी, बागमती, गण्डकी, लुम्बिनी र सुदूरपश्चिम प्रदेशका केही स्थानमा मध्यम वर्षा हुने सम्भावना छ भने [&#8230;]",
  "tags": null,
  "title": "देशभर साधारण बदली, विभिन्न प्रदेशमा भारी वर्षाको सम्भावना",
  "url": "https://newsofnepal.com/2025/09/18/731883/",
  "version": 1
}
{
  "byline": "खगेन्द्र अधिकारी",
  "canonical_hash": "4dae8324e3c41d15b883fdf7b0b0b8535c274ece757f8021154da7be02159b2a",
  "content_html": "<p><img alt=\"\" src=\"https://images.nagariknewscdn.com/2025/third-party/1744287848_Phungling%20napa.jpg\" /></p><p>प्रशासनिक भवन तोडफोड गरी समान लगेको सिसी क्यामेरामा देखिएपछि फुङलिङ नगरपालिकाले सुरक्षित फिर्ता गर्न सम्बन्धित व्यक्तिलाई आग्रह गरेको छ ।  </p><p>नगरप्रमुख अमिर मादेनले आइतबार सूचना जारी गर्दै मालसामान तत्काल फिर्ता नगरे कानुनी कारबाही अघि बढाउने चेतावनी दिएका हुन् । सूचनामा जेन जी आन्दोलनका क्रममा केहि अराजक समूहको घुसपैठ भई गत भदौ २४ गते राति साढे ९ बजेतिर नगरपालिकाको प्रशासनिक भवन आगजानी तथा तोडफोड भएको उल्लेख गरिएको छ । </p><p>सोही समय सामानसमेत चोरी भएको र त्यसको प्रमाण आफूहरुसँग रहेकाले इमान्दारीपूर्वक फिर्ता गर्न नगरपालिकाले भनेको हो ।  </p><figure class=\"image\"><img src=\"https://images.nagariknewscdn.com/2025/third-party/1757850557_funapa.jpg\" /></figure>",
  "content_text": "प्रशासनिक भवन तोडफोड गरी समान लगेको सिसी क्यामेरामा देखिएपछि फुङलिङ नगरपालिकाले सुरक्षित फिर्ता गर्न सम्बन्धित व्यक्तिलाई आग्रह गरेको छ । नगरप्रमुख अमिर मादेनले आइतबार सूचना जारी गर्दै मालसामान तत्काल फिर्ता नगरे कानुनी कारबाही अघि बढाउने चेतावनी दिएका हुन् । सूचनामा जेन जी आन्दोलनका क्रममा केहि अराजक समूहको घुसपैठ भई गत भदौ २४ गते राति साढे ९ बजेतिर नगरपालिकाको प्रशासनिक भवन आगजानी तथा तोडफोड भएको उल्लेख गरिएको छ । सोही समय सामानसमेत चोरी भएको र त्यसको प्रमाण आफूहरुसँग रहेकाले इमान्दारीपूर्वक फिर्ता गर्न नगरपालिकाले भनेको हो ।",
  "fetched_at": "2025-09-14T12:17:24.676970Z",
  "id": "d4a2f422d3b21b32d72f1d885f75d9b273c8e3ba79d8ac032193f6c426fc9130",
  "images": [
    "https://images.nagariknewscdn.com/2025/third-party/1744287848_Phungling%20napa.jpg",
    "https://images.nagariknewscdn.com/2025/third-party/1757850557_funapa.jpg"
  ],
  "lang": "ne",
  "published_at": "2025-09-14T11:50:24Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "नगरप्रमुख अमिर मादेनले आइतबार सूचना जारी गर्दै मालसामान तत्काल फिर्ता नगरे कानुनी कारबाही अघि बढाउने चेतावनी दिएका हुन् ।...",
  "tags": null,
  "title": "आन्दोलनका क्रममा चोरी भएको सामान फिर्ता गर्न फुङलिङ नगरपालिकाको निर्देशन",
  "url": "https://nagariknews.nagariknetwork.com/social-affairs/phungling-municipality-instructs-to-return-stolen-goods-48-26.html",
  "version": 1
}
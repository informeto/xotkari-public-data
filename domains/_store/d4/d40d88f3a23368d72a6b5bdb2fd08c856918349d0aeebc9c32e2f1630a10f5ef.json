{
  "byline": "नागरिक",
  "canonical_hash": "597ca85541812dadd48de8f077abf9771a3b9a256f4e235b2c1e58de5f14a36d",
  "content_html": "<p><img alt=\"\" src=\"https://images.nagariknewscdn.com/authors/1757659882_Hilton.jpg\" /></p><p>जेन-जी प्रदर्शनका क्रममा देशभरका दुई दर्जन होटलमा आगजनी भएको छ । यो आगजनीबाट २५ अर्ब रुपैयाँ बराबरको क्षति भएको छ।</p><p>होटल संघ नेपालले एक विज्ञप्ति जारी गरी यो हप्ताको परिवर्तनकारी आन्दोलनका क्रममा झन्डै २ दर्जन होटलमा ठूलो क्षति पुगेको उल्लेख गरेको छ ।  </p><p>संकलित प्रारम्भिक तथ्यांकअनुसार प्रत्यक्ष प्रभावित होटलहरु काठमाडौं उपत्यका, पोखरा, बुटवल, भैरहवा, झापा, मोरङ विराटनगर, धनगढी, महोत्तरी, दाङ तुल्सीपुर लगायतका क्षेत्रका छन् ।  </p><p>स्वदेशी तथा विदेशी ब्राण्डसमेतका चर्चामा रहेका होटल प्रतिष्ठानमा भएका तोडफोड, आगजनी, लुटपाटबाट काठमाडौंमा रहेको हिल्टन होटलको मात्रै ८ अर्ब भन्दा बढीको क्षति भएको छ ।  </p><p>जारी विज्ञप्तिमा भनिएको छ, ‘प्रभावित होटल मर्मत संभार, पुनर्निर्माण नगरी सञ्चालनमा आउन नसक्ने हुँदा करिब दुई हजारभन्दा बढी कामदार कर्मचारीको चाडपर्वको समयमा रोजिरोटीमा समेत प्रत्यक्ष प्रभाव पर्ने र हाल सञ्चालनअवरुद्ध भएका यी होटलले व्यहोर्नु पर्ने बैंक-वित्तीय संस्था लगायतका आर्थिक दायित्व नियमित रुपमा तिर्न बुझाउन असमर्थ रहने देखिएको छ ।’</p>",
  "content_text": "जेन-जी प्रदर्शनका क्रममा देशभरका दुई दर्जन होटलमा आगजनी भएको छ । यो आगजनीबाट २५ अर्ब रुपैयाँ बराबरको क्षति भएको छ। होटल संघ नेपालले एक विज्ञप्ति जारी गरी यो हप्ताको परिवर्तनकारी आन्दोलनका क्रममा झन्डै २ दर्जन होटलमा ठूलो क्षति पुगेको उल्लेख गरेको छ । संकलित प्रारम्भिक तथ्यांकअनुसार प्रत्यक्ष प्रभावित होटलहरु काठमाडौं उपत्यका, पोखरा, बुटवल, भैरहवा, झापा, मोरङ विराटनगर, धनगढी, महोत्तरी, दाङ तुल्सीपुर लगायतका क्षेत्रका छन् । स्वदेशी तथा विदेशी ब्राण्डसमेतका चर्चामा रहेका होटल प्रतिष्ठानमा भएका तोडफोड, आगजनी, लुटपाटबाट काठमाडौंमा रहेको हिल्टन होटलको मात्रै ८ अर्ब भन्दा बढीको क्षति भएको छ । जारी विज्ञप्तिमा भनिएको छ, ‘प्रभावित होटल मर्मत संभार, पुनर्निर्माण नगरी सञ्चालनमा आउन नसक्ने हुँदा करिब दुई हजारभन्दा बढी कामदार कर्मचारीको चाडपर्वको समयमा रोजिरोटीमा समेत प्रत्यक्ष प्रभाव पर्ने र हाल सञ्चालनअवरुद्ध भएका यी होटलले व्यहोर्नु पर्ने बैंक-वित्तीय संस्था लगायतका आर्थिक दायित्व नियमित रुपमा तिर्न बुझाउन असमर्थ रहने देखिएको छ ।’",
  "fetched_at": "2025-09-15T01:50:39.428351Z",
  "id": "d40d88f3a23368d72a6b5bdb2fd08c856918349d0aeebc9c32e2f1630a10f5ef",
  "images": [
    "https://images.nagariknewscdn.com/authors/1757659882_Hilton.jpg"
  ],
  "lang": "ne",
  "published_at": "2025-09-12T06:52:03Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "संकलित प्रारम्भिक तथ्यांकअनुसार प्रत्यक्ष प्रभावित होटलहरु काठमाडौं उपत्यका, पोखरा, बुटवल, भैरहवा, झापा, मोरङ विराटनगर, धनगढी, महोत्तरी, दाङ तुल्सीपुर लगायतका क्षेत्रका छन् ।...",
  "tags": null,
  "title": "देशभरका दुई दर्जन होटलमा आगजनी हुँदा २५ अर्बको क्षति",
  "url": "https://nagariknews.nagariknetwork.com/economy/fires-at-two-dozen-hotels-across-the-country-cause-rs-25-billion-in-damage-23-39.html",
  "version": 1
}
{
  "byline": "नेपालन्युज",
  "canonical_hash": "62481627f734bdea71a5c9b0fb15b6a50e16ef54c46ac2610796bf77be7ec8ec",
  "content_html": "<p><strong>काठमाडौं।</strong> नेकपा माओवादी केन्द्रमा मंसिरमा विशेष महाधिवेशन गर्ने प्रस्ताव राखिएको छ । पार्टी मुख्यालय पेरिसडाँडामा आइतबार भएको पदाधिकारी बैठकमा मंसिरमा विशेष महाधिवेशन गर्ने प्रस्ताव केन्द्रीय समिति लैजाने निर्णय गरेको हो ।</p>\n\n\n\n<p>प्रस्तावमाथि छलफल गर्नका लागि ८ असोजमा स्थायी कमिटी र ९ असोजमा केन्द्रीय समितिको बैठक बोलाएको छ ।</p>\n\n\n\n<p>“महाधिवेशनमा जाने कुरा पहिलेदेखि गर्दै आएका हौै । नयाँ परिस्थितिमा पार्टीको आधिकारिक, औपचारिक धारणा बनाउनु पर्ने भएकाले महाधिवेशन गर्न लागेका हौं,” प्रवक्ता अग्नीप्रसाद सापकोटा भन्छन् । बैठकमा नेतृत्व हस्तान्तरणको विषयमा पनि प्रारम्भीक छलफल भएको सापकोटाले बताए ।</p>\n\n\n\n<p> त्यसैगरी बैठकले सरकारले घोषित मितिमा निर्वाचन गर्नुपर्ने र त्यसका लागि सहयोग गर्नुपर्ने बताएका छन् । त्यसैगरी सरकारले सुरक्षा निकायलाई समयमै पहिचालन गर्न नसकेको कारण क्षति भएको निष्कर्ष पनि बैठकले निकालेको प्रवक्ता सापकोटाले बताए ।</p>",
  "content_text": "काठमाडौं। नेकपा माओवादी केन्द्रमा मंसिरमा विशेष महाधिवेशन गर्ने प्रस्ताव राखिएको छ । पार्टी मुख्यालय पेरिसडाँडामा आइतबार भएको पदाधिकारी बैठकमा मंसिरमा विशेष महाधिवेशन गर्ने प्रस्ताव केन्द्रीय समिति लैजाने निर्णय गरेको हो । प्रस्तावमाथि छलफल गर्नका लागि ८ असोजमा स्थायी कमिटी र ९ असोजमा केन्द्रीय समितिको बैठक बोलाएको छ । “महाधिवेशनमा जाने कुरा पहिलेदेखि गर्दै आएका हौै । नयाँ परिस्थितिमा पार्टीको आधिकारिक, औपचारिक धारणा बनाउनु पर्ने भएकाले महाधिवेशन गर्न लागेका हौं,” प्रवक्ता अग्नीप्रसाद सापकोटा भन्छन् । बैठकमा नेतृत्व हस्तान्तरणको विषयमा पनि प्रारम्भीक छलफल भएको सापकोटाले बताए । त्यसैगरी बैठकले सरकारले घोषित मितिमा निर्वाचन गर्नुपर्ने र त्यसका लागि सहयोग गर्नुपर्ने बताएका छन् । त्यसैगरी सरकारले सुरक्षा निकायलाई समयमै पहिचालन गर्न नसकेको कारण क्षति भएको निष्कर्ष पनि बैठकले निकालेको प्रवक्ता सापकोटाले बताए ।",
  "fetched_at": "2025-09-21T14:19:18.267558Z",
  "id": "299a6c8b9531e8f2fcaba22831300657ed1896efcd0887f8f3dffb26ad07a358",
  "images": [],
  "lang": "en",
  "published_at": "2025-09-21T14:12:26Z",
  "source": {
    "domain": "nepalnews.com",
    "id": "nepalnews",
    "name": "Nepalnews"
  },
  "summary": "काठमाडौं। नेकपा माओवादी केन्द्रमा मंसिरमा विशेष महाधिवेशन गर्ने प्रस्ताव राखिएको छ । पार्टी मुख्यालय पेरिसडाँडामा आइतबार भएको पदाधिकारी बैठकमा मंसिरमा विशेष महाधिवेशन गर्ने प्रस्ताव केन्द्रीय समिति लैजाने निर्णय गरेको हो । प्रस्तावमाथि छलफल गर्नका लागि ८ असोजमा स्थायी कमिटी र ९ असोजमा केन्द्रीय समितिको बैठक बोलाएको छ । “महाधिवेशनमा जाने कुरा पहिलेदेखि गर्दै आएका हौै [&#8230;]",
  "tags": null,
  "title": "माओवादीमा विशेष महाधिवेशन मंसिरमा गर्ने प्रस्ताव",
  "url": "https://nepalnews.com/2025/09/21/maoists-propose-to-hold-special-general-convention-in-november/",
  "version": 1
}
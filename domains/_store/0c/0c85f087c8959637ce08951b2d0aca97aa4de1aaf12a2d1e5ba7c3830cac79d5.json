{
  "byline": "Prakash Timalsina",
  "canonical_hash": "6885f54a29c865ce74bae0aa9aa2d9111664839cc070311e5ffba029123337e4",
  "content_html": "<p>एजेन्सी &#8211; <strong>पेरिस सेन्ट जर्मेन (पिएसजी) ले लिग वानमा लगातार चौथो जित दर्ता गरेको छ। ब्राड्ली बारकोलाले गरेको २ गोलमा आइतवार पिएसजीले लेन्सलाई २-० ले हरायो ।</strong></p>\n\n\n\n<p>लुइस एन्रिक मार्टिनेजको टोली तालिकाको शीर्षस्थानमा कायम रह्यो। पेरिस क्लबले यो‌सिजनको सुरुवातलाई पूर्णत: सफल बनाएको छ। टोली दोस्रो स्थानको लिलभन्दा २ अंकले अगाडि छ।</p>\n\n\n\n<p>बारकोलाले १५ औं मिनेटमा पहिलो गोल गरे। पेनाल्टी बक्स बाहिरबाटै ५१ औं मिनेटमा उनले अर्को गोल थपे।</p>\n\n\n\n<p>एन्रिकेले बुधवार हुने एटालान्टाविरुद्धको च्याम्पियन्स लिगको पहिलो खेललाई ध्यानमा राख्दै टोलीमा केही परिवर्तन गरेका थिए।</p>\n\n\n\n<p>अघिल्लो ६–३ को टुलुजविरुद्धको जितमा सुरुवात गरेका नुनो मेंडेस, जोआओ नेभेस र फाबियन रुइजलाई बेन्चमा राखियो। त्यसको सट्टा लुकास हेर्नान्डेज, वारेन जाइरे एमरी र काङ इन लीलाई उतारियो।</p>\n\n\n\n<p>घाइते डेजिरे डोउ र उस्मान डेम्बेलेको स्थानमा क्रमशः ख्विचा क्वारात्स्खेलिया र गोनसालो रामोसले खेल थाले।</p>\n\n\n\n<p>तर, क्वारात्स्खेलियाको पुनरागमन लामो समय टिकेन। जर्जियन विङ्गरले खेल सुरु भएको आधा घण्टामै बायाँ खुट्टाको पिँडुलामा चोट लागेपछि बाहिरिनुपर्&#x200d;यो। उनको स्थानमा इब्राहिम म्बाये मैदानमा प्रवेश गरे। त्यतिबेला पिएसजी १-० ले‌ अगाडि थियो।</p><p>The post <a href=\"https://www.hamrokhelkud.com/football/165698.html\">पिएसजीको निरन्तर जित</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "content_text": "एजेन्सी – पेरिस सेन्ट जर्मेन (पिएसजी) ले लिग वानमा लगातार चौथो जित दर्ता गरेको छ। ब्राड्ली बारकोलाले गरेको २ गोलमा आइतवार पिएसजीले लेन्सलाई २-० ले हरायो । लुइस एन्रिक मार्टिनेजको टोली तालिकाको शीर्षस्थानमा कायम रह्यो। पेरिस क्लबले यो‌सिजनको सुरुवातलाई पूर्णत: सफल बनाएको छ। टोली दोस्रो स्थानको लिलभन्दा २ अंकले अगाडि छ। बारकोलाले १५ औं मिनेटमा पहिलो गोल गरे। पेनाल्टी बक्स बाहिरबाटै ५१ औं मिनेटमा उनले अर्को गोल थपे। एन्रिकेले बुधवार हुने एटालान्टाविरुद्धको च्याम्पियन्स लिगको पहिलो खेललाई ध्यानमा राख्दै टोलीमा केही परिवर्तन गरेका थिए। अघिल्लो ६–३ को टुलुजविरुद्धको जितमा सुरुवात गरेका नुनो मेंडेस, जोआओ नेभेस र फाबियन रुइजलाई बेन्चमा राखियो। त्यसको सट्टा लुकास हेर्नान्डेज, वारेन जाइरे एमरी र काङ इन लीलाई उतारियो। घाइते डेजिरे डोउ र उस्मान डेम्बेलेको स्थानमा क्रमशः ख्विचा क्वारात्स्खेलिया र गोनसालो रामोसले खेल थाले। तर, क्वारात्स्खेलियाको पुनरागमन लामो समय टिकेन। जर्जियन विङ्गरले खेल सुरु भएको आधा घण्टामै बायाँ खुट्टाको पिँडुलामा चोट लागेपछि बाहिरिनुपर्‍यो। उनको स्थानमा इब्राहिम म्बाये मैदानमा प्रवेश गरे। त्यतिबेला पिएसजी १-० ले‌ अगाडि थियो। The post पिएसजीको निरन्तर जित first appeared on हाम्रो खेलकुद .",
  "fetched_at": "2025-09-14T19:38:42.803052Z",
  "id": "0c85f087c8959637ce08951b2d0aca97aa4de1aaf12a2d1e5ba7c3830cac79d5",
  "images": [],
  "lang": "ne",
  "published_at": "2025-09-14T18:44:31Z",
  "source": {
    "domain": "hamrokhelkud.com",
    "id": "hamrokhelkud",
    "name": "Hamro Khelkud"
  },
  "summary": "<p>एजेन्सी &#8211; पेरिस सेन्ट जर्मेन (पिएसजी) ले लिग वानमा लगातार चौथो जित दर्ता गरेको छ। ब्राड्ली बारकोलाले गरेको २ गोलमा आइतवार पिएसजीले लेन्सलाई २-० ले हरायो । लुइस एन्रिक मार्टिनेजको टोली तालिकाको शीर्षस्थानमा कायम रह्यो। पेरिस क्लबले यो‌सिजनको सुरुवातलाई पूर्णत: सफल बनाएको छ। टोली दोस्रो स्थानको लिलभन्दा २ अंकले अगाडि छ। बारकोलाले १५ औं मिनेटमा [&#8230;]</p>\n<p>The post <a href=\"https://www.hamrokhelkud.com/football/165698.html\">पिएसजीको निरन्तर जित</a> first appeared on <a href=\"https://www.hamrokhelkud.com\">हाम्रो खेलकुद</a>.</p>",
  "tags": null,
  "title": "पिएसजीको निरन्तर जित",
  "url": "https://www.hamrokhelkud.com/football/165698.html",
  "version": 1
}
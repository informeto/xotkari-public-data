{
  "byline": "नागरिक",
  "canonical_hash": "9a4de21a198071c1de2d984bbd11f274081d27d7a86cdf5ea2a5007c11f95cbe",
  "content_html": "<p><img alt=\"\" src=\"https://images.nagariknewscdn.com/2025/third-party/1748137104_Rain.jpg\" /></p><p>हाल देशभर मनसुनी वायुको प्रभाव छ। मनसुनको न्यून चापीय रेखा सरदर स्थानको आसपास छ, मौसम पूर्वानुमान महाशाखाले जनाएको छ।</p><p>हाल देशका पहाडी भूभागमा आंशिकदेखि सामान्य बदली छ भने बाँकी भूभागमा आंशिक बदली छ। कोशी, बागमती र कर्णाली प्रदेशका एक–दुई स्थानमा हल्कादेखि मध्यम वर्षा भइरहेको महाशाखाले जनाएको छ।</p><p>आज दिउँसो देशभर आंशिकदेखि सामान्य बदली रहनेछ। कोशी, बागमती, गण्डकी र सुदूरपश्चिम प्रदेशलगायत बाँकी प्रदेशका पहाडी भूभागका केही स्थानमा र बाँकी भूभागका थोरै स्थानमा मेघगर्जन/चट्याङसहित हल्कादेखि मध्यम वर्षाको सम्भावना छ। देशको उच्च–पहाडी र हिमाली भूभागका थोरै स्थानमा हल्कादेखि मध्यम वर्षा/हिमपातको सम्भावना छ।</p><p>महाशाखाका अनुसार आज राति देशभर आंशिकदेखि सामान्य बदली रहनेछ। कोशी प्रदेशका धेरै स्थानमा, मधेश प्रदेशलगायत बागमती र गण्डकी प्रदेशका केही स्थानमा र बाँकी भूभागका थोरै स्थानमा मेघगर्जन/चट्याङसहित हल्कादेखि मध्यम वर्षाको सम्भावना छ।</p><p>कोशी र गण्डकी प्रदेशका एक–दुई स्थानमा भारी वर्षाको सम्भावना छ। देशको उच्च–पहाडी र हिमाली भूभागका थोरै स्थानमा हल्कादेखि मध्यम वर्षा/हिमपातको सम्भावना छ।</p><p>वर्षाका कारण भू–क्षय, बाढी, पहिरो र गेग्रान बहावको जोखिम छ। शहरी र तराई क्षेत्रमा डुबानको जोखिम छ। ठूला र साना नदी, खोलामा पानीको सतह बढ्न सक्छ। दैनिक जीवन, कृषि, स्वास्थ्य, पर्यटन, नदी क्षेत्रका निर्माण कार्य, सडक र हवाई यातायात प्रभावित हुन सक्छ। हावाहुरीले पनि आंशिक असर पार्न सक्छ। त्यसैले सतर्कता र पूर्व तयारी अपनाउन महाशाखाले सर्वसाधारण र सरोकारवाला निकायलाई आग्रह गरेको छ।</p>",
  "content_text": "हाल देशभर मनसुनी वायुको प्रभाव छ। मनसुनको न्यून चापीय रेखा सरदर स्थानको आसपास छ, मौसम पूर्वानुमान महाशाखाले जनाएको छ। हाल देशका पहाडी भूभागमा आंशिकदेखि सामान्य बदली छ भने बाँकी भूभागमा आंशिक बदली छ। कोशी, बागमती र कर्णाली प्रदेशका एक–दुई स्थानमा हल्कादेखि मध्यम वर्षा भइरहेको महाशाखाले जनाएको छ। आज दिउँसो देशभर आंशिकदेखि सामान्य बदली रहनेछ। कोशी, बागमती, गण्डकी र सुदूरपश्चिम प्रदेशलगायत बाँकी प्रदेशका पहाडी भूभागका केही स्थानमा र बाँकी भूभागका थोरै स्थानमा मेघगर्जन/चट्याङसहित हल्कादेखि मध्यम वर्षाको सम्भावना छ। देशको उच्च–पहाडी र हिमाली भूभागका थोरै स्थानमा हल्कादेखि मध्यम वर्षा/हिमपातको सम्भावना छ। महाशाखाका अनुसार आज राति देशभर आंशिकदेखि सामान्य बदली रहनेछ। कोशी प्रदेशका धेरै स्थानमा, मधेश प्रदेशलगायत बागमती र गण्डकी प्रदेशका केही स्थानमा र बाँकी भूभागका थोरै स्थानमा मेघगर्जन/चट्याङसहित हल्कादेखि मध्यम वर्षाको सम्भावना छ। कोशी र गण्डकी प्रदेशका एक–दुई स्थानमा भारी वर्षाको सम्भावना छ। देशको उच्च–पहाडी र हिमाली भूभागका थोरै स्थानमा हल्कादेखि मध्यम वर्षा/हिमपातको सम्भावना छ। वर्षाका कारण भू–क्षय, बाढी, पहिरो र गेग्रान बहावको जोखिम छ। शहरी र तराई क्षेत्रमा डुबानको जोखिम छ। ठूला र साना नदी, खोलामा पानीको सतह बढ्न सक्छ। दैनिक जीवन, कृषि, स्वास्थ्य, पर्यटन, नदी क्षेत्रका निर्माण कार्य, सडक र हवाई यातायात प्रभावित हुन सक्छ। हावाहुरीले पनि आंशिक असर पार्न सक्छ। त्यसैले सतर्कता र पूर्व तयारी अपनाउन महाशाखाले सर्वसाधारण र सरोकारवाला निकायलाई आग्रह गरेको छ।",
  "fetched_at": "2025-09-15T15:41:27.094023Z",
  "id": "0cd80d784f11c12494e1d14c81e7d4343b097dcf5273d42d5dbdacbb0576f5a9",
  "images": [
    "https://images.nagariknewscdn.com/2025/third-party/1748137104_Rain.jpg"
  ],
  "lang": "ne",
  "published_at": "2025-07-19T00:35:35Z",
  "source": {
    "domain": "nagariknews.nagariknetwork.com",
    "id": "nagariknews",
    "name": "नागरिक दैनिक"
  },
  "summary": "हाल देशका पहाडी भूभागमा आंशिकदेखि सामान्य बदली छ भने बाँकी भूभागमा आंशिक बदली छ। कोशी, बागमती र कर्णाली प्रदेशका एक–दुई स्थानमा हल्कादेखि मध्यम वर्षा भइरहेको महाशाखाले जनाएको छ।...",
  "tags": null,
  "title": "आज यी प्रदेशमा भारी वर्षाको सम्भावना, सतर्क रहन आग्रह",
  "url": "https://nagariknews.nagariknetwork.com/others/the-possibility-of-heavy-rains-in-these-states-today-to-stay-worthy",
  "version": 1
}
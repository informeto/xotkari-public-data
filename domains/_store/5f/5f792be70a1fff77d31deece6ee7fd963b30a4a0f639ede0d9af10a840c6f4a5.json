{
  "byline": "नेपाल जापान",
  "canonical_hash": "5fe711548a1b83e2f60200c15a0752fe51eba55f00c88ed008adb5116c90ae84",
  "content_html": "<p style=\"text-align: justify;\">अन्तर्राष्ट्रिय उडानमा अपेक्षाकृत क्षेत्र विस्तार गर्न नसकेको राष्ट्रिय ध्वजावाहक नेपाल वायुसेवा निगमले आउँदो असोज ९ गतेदेखि काठमाडौंबाट चीनको ग्वाङझाउ सिधा उडान गर्ने भएको छ ।</p>\n<p style=\"text-align: justify;\">वायसेवा निगमले एक सूचना प्रकाशित गरी यस रुटमा प्रवर्द्धन उडान गर्ने गरी काठमाडौं–ग्वाङझाउ–काठमाडौं रुटमा उडान तय गरेको कम्पनीको भनाइ छ ।</p>\n<p style=\"text-align: justify;\">नेपाल एयरलाइन्सको यो पहिलो नियमित उडान हुनेछ । यस रुटमा अहिले चिनियाँ वायुसेवा कम्पनी चाइना साउदर्नले समेत नियमित उडान गरिरहेको छ ।</p>",
  "content_text": "अन्तर्राष्ट्रिय उडानमा अपेक्षाकृत क्षेत्र विस्तार गर्न नसकेको राष्ट्रिय ध्वजावाहक नेपाल वायुसेवा निगमले आउँदो असोज ९ गतेदेखि काठमाडौंबाट चीनको ग्वाङझाउ सिधा उडान गर्ने भएको छ । वायसेवा निगमले एक सूचना प्रकाशित गरी यस रुटमा प्रवर्द्धन उडान गर्ने गरी काठमाडौं–ग्वाङझाउ–काठमाडौं रुटमा उडान तय गरेको कम्पनीको भनाइ छ । नेपाल एयरलाइन्सको यो पहिलो नियमित उडान हुनेछ । यस रुटमा अहिले चिनियाँ वायुसेवा कम्पनी चाइना साउदर्नले समेत नियमित उडान गरिरहेको छ ।",
  "fetched_at": "2025-09-14T14:26:16.779443Z",
  "id": "5f792be70a1fff77d31deece6ee7fd963b30a4a0f639ede0d9af10a840c6f4a5",
  "images": [],
  "lang": "ne",
  "published_at": "2025-09-14T14:23:15Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "अन्तर्राष्ट्रिय उडानमा अपेक्षाकृत क्षेत्र विस्तार गर्न नसकेको राष्ट्रिय ध्वजावाहक नेपाल वायुसेवा निगमले आउँदो असोज ९ गतेदेखि काठमाडौंबाट चीनको ग्वाङझाउ सिधा उडान गर्ने भएको छ । वायसेवा निगमले एक सूचना प्रकाशित गरी यस रुटमा प्रवर्द्धन उडान गर्ने गरी काठमाडौं–ग्वाङझाउ–काठमाडौं रुटमा उडान तय गरेको कम्पनीको भनाइ छ । नेपाल एयरलाइन्सको यो पहिलो नियमित उडान हुनेछ । यस &#8230;",
  "tags": null,
  "title": "असोज नौ गतेदेखि नेपाल एयरलाइन्सको काठमाडौं-ग्वाङझाउ सिधा उडान",
  "url": "https://www.nepaljapan.com/09/14/680888/",
  "version": 1
}
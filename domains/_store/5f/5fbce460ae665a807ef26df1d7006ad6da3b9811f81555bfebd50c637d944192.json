{
  "byline": "बिजपाटी संवाददाता",
  "canonical_hash": "85536bf3cac2f1ede575d59ac0834833db4ffdaf431bf95882d5f0afcb6baad5",
  "content_html": "<p>स्कोडा नेपालले यस वर्षको चाडपर्वलाई लक्षित गर्दै ‘फेस्टिभ डिलाइट २०८२’ अफर सार्वजनिक गरेको छ। “फास्ट एण्ड फियरलेस” भन्ने थिममा आधारित यो अफरले ग्राहकलाई नयाँ कार खरिदसँगै आकर्षक सुविधा र जीवनभर सम्झनलायक पुरस्कारहरू प्रदान गर्ने उद्देश्य राखेको कम्पनीले जनाएको छ।</p>\n<p>अभियान अन्तर्गत स्कोडाको कुनै पनि मोडल खरिद गर्दा ग्राहकले २० प्रतिशत मात्र डाउनपेमेन्टमा गाडी लिन सक्नेछन्। साथै, ४ लाख रुपैयाँसम्म नगद छुटको सुविधा पाउनेछन्। सबैभन्दा आकर्षक पक्ष भनेको कतार ग्रान्ड प्रिक्स २०२५ प्रत्यक्ष हेर्ने अद्वितीय अवसर प्राप्त गर्ने मौका हो। यसलाई स्कोडाले वर्ल्ड क्लास मोटरस्पोर्ट्स हेर्ने जीवनमै एकपटक पाइने अनुभवका रूपमा प्रस्तुत गरेको छ।</p>\n<p>स्कोडा नेपालका अनुसार यो अफरले केवल गाडी खरिद मात्र होइन, ग्राहकलाई खुशी, रोमाञ्च र उत्सवको अनुभव दिने उद्देश्य राखेको छ। दमदार डिजाइन, अत्याधुनिक प्रविधि र उच्च सुरक्षा मापदण्डका कारण स्कोडाले नेपाली अटोमोबाइल बजारमा निरन्तर नयाँ परिभाषा दिइरहेको कम्पनीको दाबी छ।</p>\n<p>स्कोडा नेपालले यो अभियानलाई समुदायप्रति आभार प्रकट गर्ने अवसरका रूपमा पनि लिएको छ। नेपालभरका अधिकृत स्कोडा सोरूमहरूमा बुकिङ खुला भइसकेको कम्पनीले जनाएको छ।</p>\n<p>चाडपर्वलाई अझै विशेष बनाउन स्कोडाको ‘फेस्टिभ डिलाइट २०८२’ अफर ग्राहकका लागि उत्साह र सौगात दुवै बोक्न आएको छ।</p>",
  "content_text": "स्कोडा नेपालले यस वर्षको चाडपर्वलाई लक्षित गर्दै ‘फेस्टिभ डिलाइट २०८२’ अफर सार्वजनिक गरेको छ। “फास्ट एण्ड फियरलेस” भन्ने थिममा आधारित यो अफरले ग्राहकलाई नयाँ कार खरिदसँगै आकर्षक सुविधा र जीवनभर सम्झनलायक पुरस्कारहरू प्रदान गर्ने उद्देश्य राखेको कम्पनीले जनाएको छ। अभियान अन्तर्गत स्कोडाको कुनै पनि मोडल खरिद गर्दा ग्राहकले २० प्रतिशत मात्र डाउनपेमेन्टमा गाडी लिन सक्नेछन्। साथै, ४ लाख रुपैयाँसम्म नगद छुटको सुविधा पाउनेछन्। सबैभन्दा आकर्षक पक्ष भनेको कतार ग्रान्ड प्रिक्स २०२५ प्रत्यक्ष हेर्ने अद्वितीय अवसर प्राप्त गर्ने मौका हो। यसलाई स्कोडाले वर्ल्ड क्लास मोटरस्पोर्ट्स हेर्ने जीवनमै एकपटक पाइने अनुभवका रूपमा प्रस्तुत गरेको छ। स्कोडा नेपालका अनुसार यो अफरले केवल गाडी खरिद मात्र होइन, ग्राहकलाई खुशी, रोमाञ्च र उत्सवको अनुभव दिने उद्देश्य राखेको छ। दमदार डिजाइन, अत्याधुनिक प्रविधि र उच्च सुरक्षा मापदण्डका कारण स्कोडाले नेपाली अटोमोबाइल बजारमा निरन्तर नयाँ परिभाषा दिइरहेको कम्पनीको दाबी छ। स्कोडा नेपालले यो अभियानलाई समुदायप्रति आभार प्रकट गर्ने अवसरका रूपमा पनि लिएको छ। नेपालभरका अधिकृत स्कोडा सोरूमहरूमा बुकिङ खुला भइसकेको कम्पनीले जनाएको छ। चाडपर्वलाई अझै विशेष बनाउन स्कोडाको ‘फेस्टिभ डिलाइट २०८२’ अफर ग्राहकका लागि उत्साह र सौगात दुवै बोक्न आएको छ।",
  "fetched_at": "2025-09-22T13:53:53.544713Z",
  "id": "5fbce460ae665a807ef26df1d7006ad6da3b9811f81555bfebd50c637d944192",
  "images": [],
  "lang": "ne",
  "published_at": "2025-09-22T13:53:23Z",
  "source": {
    "domain": "bizpati.com",
    "id": "bizpati",
    "name": "Bizpati"
  },
  "summary": "स्कोडा नेपालले यस वर्षको चाडपर्वलाई लक्षित गर्दै ‘फेस्टिभ डिलाइट २०८२’ अफर सार्वजनिक गरेको छ। “फास्ट एण्ड फियरलेस” भन्ने थिममा आधारित यो अफरले ग्राहकलाई नयाँ कार खरिदसँगै आकर्षक सुविधा र जीवनभर सम्झनलायक पुरस्कारहरू प्रदान गर्ने उद्देश्य राखेको कम्पनीले जनाएको छ। अभियान अन्तर्गत स्कोडाको कुनै पनि मोडल खरिद गर्दा ग्राहकले २० प्रतिशत मात्र डाउनपेमेन्टमा गाडी लिन सक्नेछन्। [&#8230;]",
  "tags": null,
  "title": "स्कोडा नेपालद्वारा ‘फेस्टिभ डिलाइट २०८२’ अफर सार्वजनिक",
  "url": "https://bizpati.com/2025/09/178302/",
  "version": 1
}
{
  "byline": "नेपाल जापान",
  "canonical_hash": "57be96d2b12a4463a0fa8aa2987ac52238b68365c8d982af4197912dc0a0477d",
  "content_html": "<p style=\"text-align: justify;\">शिक्षा, विज्ञान तथा प्रविधिमन्त्री महावीर पुनले पदभार ग्रहण गर्नुभएको छ । असोज ६ गते सोमबार उहाँले शपथग्रहण लगत्तै कार्यभार सम्हाल्नुभयो ।</p>\n<p style=\"text-align: justify;\">राष्ट्रपति कार्यालयमा पद तथा गोपनीयताको शपथ ग्रहण लगत्तै केशरमहलस्थित शिक्षा मन्त्रालयको कार्यालय पुगी उहाँले पदभार ग्रहण गर्नुभएको हो ।</p>\n<p style=\"text-align: justify;\">पदभार ग्रहण गर्दै नवनियुक्त मन्त्री पुनले विज्ञान तथा प्रविधि क्षेत्रसँग सम्बन्धित चार वटा सल्लाहकार समिति गठन गर्ने निर्णयमा हस्ताक्षर गर्नुभयो ।</p>\n<p style=\"text-align: justify;\">अन्तरिक्ष प्रविधि, न्यूक्लियर टेक्नोलोजी, बायोटेक्नोलोजी र सूचना प्रविधि तथा एआईसम्बन्धी सल्लाह दिन सल्लाहकार समिति गठन गर्नुभएको मन्त्रालयले जनाएको छ । समितिको कार्यक्षेत्र प्रस्ताव गरिएको छ भने समितिमा रहने सदस्यहरुको नाम पछि टुङ्गो लगाइने जनाइएको छ ।</p>\n<p style=\"text-align: justify;\">यसअघि शपथग्रहण लगत्तै शितल निवासमा पत्रकारहरुले सोधेका प्रश्नको उत्तर दिंदै मम्न्त्री पुनले मन्त्रालयमै खाने, बस्ने र दिनरात काम गर्ने भन्दै विज्ञहरुको सल्लाहबाट द्रुत काम गर्ने बताउनुभएको थियो ।</p>",
  "content_text": "शिक्षा, विज्ञान तथा प्रविधिमन्त्री महावीर पुनले पदभार ग्रहण गर्नुभएको छ । असोज ६ गते सोमबार उहाँले शपथग्रहण लगत्तै कार्यभार सम्हाल्नुभयो । राष्ट्रपति कार्यालयमा पद तथा गोपनीयताको शपथ ग्रहण लगत्तै केशरमहलस्थित शिक्षा मन्त्रालयको कार्यालय पुगी उहाँले पदभार ग्रहण गर्नुभएको हो । पदभार ग्रहण गर्दै नवनियुक्त मन्त्री पुनले विज्ञान तथा प्रविधि क्षेत्रसँग सम्बन्धित चार वटा सल्लाहकार समिति गठन गर्ने निर्णयमा हस्ताक्षर गर्नुभयो । अन्तरिक्ष प्रविधि, न्यूक्लियर टेक्नोलोजी, बायोटेक्नोलोजी र सूचना प्रविधि तथा एआईसम्बन्धी सल्लाह दिन सल्लाहकार समिति गठन गर्नुभएको मन्त्रालयले जनाएको छ । समितिको कार्यक्षेत्र प्रस्ताव गरिएको छ भने समितिमा रहने सदस्यहरुको नाम पछि टुङ्गो लगाइने जनाइएको छ । यसअघि शपथग्रहण लगत्तै शितल निवासमा पत्रकारहरुले सोधेका प्रश्नको उत्तर दिंदै मम्न्त्री पुनले मन्त्रालयमै खाने, बस्ने र दिनरात काम गर्ने भन्दै विज्ञहरुको सल्लाहबाट द्रुत काम गर्ने बताउनुभएको थियो ।",
  "fetched_at": "2025-09-22T10:57:35.410196Z",
  "id": "5f36cbd01565c5a77f07c55638588ed7028b9f445426a8dc0405463822a2c6ef",
  "images": [],
  "lang": "ne",
  "published_at": "2025-09-22T10:48:18Z",
  "source": {
    "domain": "nepaljapan.com",
    "id": "nepaljapan",
    "name": "NepalJapan"
  },
  "summary": "शिक्षा, विज्ञान तथा प्रविधिमन्त्री महावीर पुनले पदभार ग्रहण गर्नुभएको छ । असोज ६ गते सोमबार उहाँले शपथग्रहण लगत्तै कार्यभार सम्हाल्नुभयो । राष्ट्रपति कार्यालयमा पद तथा गोपनीयताको शपथ ग्रहण लगत्तै केशरमहलस्थित शिक्षा मन्त्रालयको कार्यालय पुगी उहाँले पदभार ग्रहण गर्नुभएको हो । पदभार ग्रहण गर्दै नवनियुक्त मन्त्री पुनले विज्ञान तथा प्रविधि क्षेत्रसँग सम्बन्धित चार वटा सल्लाहकार समिति &#8230;",
  "tags": null,
  "title": "पदभार ग्रहणपछि शिक्षामन्त्री पुन- मन्त्रालयमै खाने-सुत्ने, दिनरात काम गर्ने",
  "url": "https://www.nepaljapan.com/09/22/682137/",
  "version": 1
}